{"text":{"1":"\n Diuinum ad patres resultauit oraculum, ut, cum egrederentur \n ad bellum, tuba canerent, cuius sonitu dominus reminisceretur \n populi sui, quo petitum conferret auxilium plus quae \n misericordiae suae incentiua cognoscens, et in diebus laetitiae \n suae, in numeniis suis concinerent tubarum sono. unde et \n Dauid ait: canite in initio mensis tuba, in die frequenti \n sollemnitatis uestrae. ueniet igitur nobis dies \n sollemnitatis et iam adpropinquat. canamus tuba tamquam in \n proelium progredientes, canamus tuba, ut adnuntiemus sollemnitatis \n diem. simul nobis et certamen imminet et uictoria \n repromittitur . uictoria nostra crux Christi est, tropaeum \n nostrum pascha est domini Iesu. sed ille ante est proeliatus, \n ut uinceret, non quo ipse egeret certamine, sed ut nobis\n\n \n\n \n \n \n formam bellandi ante praescriberet et postea daret gratiam \n triumphandi. certamen nostrum ieiunium est. denique ieiunauit \n saluator, et sic ad eum temptator accessit. et primum \n gulae direxit spiculum dicens: si filius dei es, dic lapidi \n huic, ut panis fiat. ille cibum uelut escam laquei praetendit, \n ut sic inlaquearet adpetentiam corporalem, dominus \n ieiunium praetulit, ut laqueos temptatoris, ut uincula dissolueret. \n denique sic habes scriptum: non in solo pane uiuit \n homo, sed in omni uerbo dei. illo laqueo Adam fuerat \n strangulatus, hac absolutione diabolicae quaestionis omnis \n homo est liberatus. \n \n ","2":" ! Magna uirtus ieiunii, denique tam speciosa militia est, ut \n ieiunare delectaret et Christum, tam ualida, ut ad caelum \n homines eleuaret. et ut humanis magis quam diuinis utamur \n exemplis, de Heliae ieiuno ore uox missa caelum clausit \n sacrilego populo Judaeorum. etenim cum a rege Achab altare \n esset idolo constitutum, ad uerbum prophetae tribus annis et \n sex mensibus ros pluuiae non cecidit super terram. digna \n poena, quae intemperantiam congrue coherceret, ut caelum \n inpiis clauderetur, qui terrena polluerant. dignum etiam, ut\n\n \n\n \n \n \n ad condemnationem regis sacrilegi propheta ad uiduam in \n Sarepta Sidoniae mitteretur, quae quoniam deuotionem cibo \n praetulit, meruit ut ariditatis publicae sola non sentiret \n aerumnam. itaque non defecit hvdria hydria polenta, cum torrentis \n fluenta deficerent. \n \n","3":" quid eius reliqua contexam ? ieiunus filium \n uiduae ab inferis resuscitauit, ieiunus pluuias ore deposuit, \n ieiunus ignis deduxit e caelo, ieiunus curru raptus ad caelum \n et quadraginta dierum ieiunio diuinam adquisiuit praesentiam. \n tunc denique plus meruit, quando amplius ieiunauit. ieiuno \n ore statuit fluenta Iordanis et redundantis fluminls fluminis alueum \n repente siccatum puluerulento transmisit uestigio. merito \n illum dignum caelo diuina iudicauit sententia, ut cum ipso \n raperetur corpore, quoniam caelestem uitam uiuebat in \n corpore et supernae usum conuersationis exhibebat in terris. \n \n ","4":" Quid est enim ieiunium nisi substantia et imago caelestis ? \n ieiunium refectio animae, cibus mentis est, ieiunium uita est \n angelorum, ieiunium culpae mors, excidium delictorum, remedium \n salutis, radix gratiae, fundamentum est castitatis. hoc \n ad deum gradu citius peruenitur, hoc gradu Helias ascendit\n\n \n\n \n \n \n ante quam curru, hanc hereditatem sobrietatis abstemiae ad \n caelum abiens discipulo dereliquit, in hac uirtute et spiritu \n Heliae uenit Iohannes. denique in deserto et ille uacabat \n ieiuniis; esca autem eius erat locustae et mel mei siluestre. et \n ideo qui uitae humanae possibilitatem continentia supergressus \n fuerat, non homo, sed angelus aestimatus est. de ipso legimus: \n etiam plus quam propheta. hic est, de quo \n scriptum est: ecce mitto angelum meum ante faciem \n tuam, qui praeparabit uiam tuam ante te. quis humana \n uirtute equos igneos, currus igneos potuisset ascendere, \n regere aerios currus nisi qui naturam humani corporis incorruptibilis \n ieiunii uirtute mutasset? \n \n","5":" sed de Heliae gestis \n plurima iam frequenti diuersorum librorum sermone digessimus \n et cauendum arbitror, ne in eadem recurramus, cum \n praesertim in opere suo ipse laudetur. imitemur ergo illum \n et eam escam quaeramus, cuius uirtute diebus ac noctibus \n progredi ad supernorum possimus cognitionem. non enim \n omnis esca materialis nec omnis cibus corporalis: est cibus \n mentis, ut diximus, quo epulantur animae, de quo ait \n dominus: meus cibus est, ut faciam uoluntatem patris \n mei, qui in caelis est. hic cibus angelorum, ut diuino\n\n \n\n \n \n \n famulentur imperio. nulla illis cura mensarum, nullus conuiuiorum \n usus, nullae repositae epulae, nullus uini potus \n aut sicerae, nulla distentio corporis, nulla uentris offensio. \n \n ","6":" Itaque ne terrenum quis aut nouellum putet esse ieiunium, \n primus usus mundi a ieiunio coepit, quando lux clara \n resplenduit. secundus dies ieiunio, quando caeli factum est \n firmamentum. tertio die terra pabulum germinauit, natura \n obsequium praebuit: ieiunium tamen caelestis disciplina \n seruabat. quarto die luminaria facta sunt solis et lunae: et \n adhuc ieiunium. quinto produxerunt aquae repentia animarum \n uiuarum et uolatilia super terram secundum \n firmamentum caeli, et uidit deus quia bona sunt. et \n benedixit ea deus dicens: crescite et multiplicamini \n et replete aquas, quae sunt in mari, et uolatilia \n multiplicentur super terram: et adhuc ieiunium. denique \n \\'benedixit ea\\' scriptum est \\'et dixit: crescite,\\' non dixit: \n edite et manducate. sexto die bestiae sunt creatae et cum \n bestiis orta edendi potestas est et usus escarum. ubi cibus \n coepit, ibi finis factus est mundi, ibi coepit sua incrementa \n nescire, ibi coeperunt diuina circa eum opera feriari. quo\n\n \n\n \n \n \n indicio declaratum est quod per cibos mundus haberet \n imminui, per quos desiit augeri. nemo delictum sciebat, \n nemo poenam timebat, nemo nouerat mortem.","7":"plantauit \n dominus paradisum ad gratiam beatorum, posuit ibi hominem \n operari et custodire eum et, uti sciamus non esse nouellum \n ieiunium, primum illic legem constituit de ieiunio; sciebat \n enim quod per escam culpa haberet intrare. prima poena de \n ieiunii praeuaricatione dicente mandato dei: de ligno quod \n est scientiae boni et mali non edetis; qua die autem \n manducaueritis ex eo morte moriemini. eo usque autem \n nemo praeuaricari nouerat, ut adhuc orta non esset quae \n prima est praeuaricata indictum abstinentiae. lex a domino \n deo, praeuaricatio legis a diabolo: culpa per cibum, latebra \n post cibum: cognitio infirmitatis in cibo, uirtus firmitatis in \n ieiunio. denique quamdiu interdictis abstinuerunt, nesciebant \n esse se nudos : posteaquam manducauemnt manducauerunt de interdicta \n arbore, nudatos se esse cognouerunt. merito ergo mulier, ubi \n culpae agnouit auctorem, interrogata: serpens persuasit \n mihi, et manducaui. serpens gulam suadet, dominus\n\n \n\n \n \n \n ieiunare decernit. denique ipse ait: ieiunate et orate, ne \n intretis in temptationem. itaque gula de paradiso \n regnantem expulit, abstinentia ad paradisum reuocauit \n errantem.,\n \n ","8":" Et dixit deus: ecce Adam factus est tamquam unus \n ex nobis. inridens utique deus, non adprobans dicit, hoc \n est: putabus putabas te similem fore nostri? quia uoluisti esse quod \n non eras, destitisti esse quod eras. itaque, dum supra te esse \n adfectas, infra te esse coepisti. denique uestiuit eum tunica \n pellicia prius et sic ait: ecce Adam, quasi dicat: ecce \n amictus tuus, ecce dignum indumentum tuum, hic te uestitus \n decet. qui diuina affectant tali digni habentur ornatu. ecce \n quo te tua culpa deduxit, ecce nunc in hac tunica pellicia \n tamquam unus ex nobis aperuisti oculos. circumspice diligenter: \n nudum te aspicis, quem uestitum putabus putabas . \n \n","9":" gula ergo \n nudos facit, ieiunia operiunt et exutos. unde dominus ait: \n operui in ieiunio animam meam. bonum operimentum \n quod et animam tegit, ne a temptatore deprehendatur, ne a \n temptatore nudetur. bonum uelamen quod tegit culpam, tegit \n abstinentia, tegit gratia; beati enim quorum remissae\n\n \n\n \n\n \n\n \n \n \n sunt iniquitates et quorum tecta sunt peccata. tegit \n gratia, dum remittit et omnem abolet errorem: tegit abstinentia, \n dum obumbrat uitium et maesto abscondit affectu \n atque extenuat paenitendo. etenim ieiunium et elimosyna a \n peccato liberant. opertus erat Adam uirtutum uelamine \n priusquam praeuaricaretur. sed tamquam eiutus exutus praeuaricatione \n uidit esse se nudum, quia indumentum quod habebat \n amiserat. in diebus enim ieiuniorum uestrorum orietur inquit \n tibi matutinum lumen tuum et sanitas tua matura \n orietur et praecedet ante te iustitia et circumdabit \n te maiestas domini. bonum uestimentum lux. scriptum est \n enim: circumdatus luce sicut uestimento. bonum \n uestimentum, quando circumdat dominus et operit ieiunantes. \n \n ","10":" Nudatus erat Noe, quando inebriatus est: texit eum pietas \n filiorum. at nudatus erat per ignorantiam, non per intemperantiam; \n adhuc enim uinum nesciebatur. in principio generis \n humani ignorabatur ebrietas. primus uineam ipse plantauit: \n dedit naturam, ignorauit potentiam. itaque uinum nec suo \n pepercit auctori. quid mirum si, cum dominus ipse creaturas \n suas laudauerit, et iste miratus est? itaque cum delectaret \n eum reperti muneris gratia, temptauit uehementior creatura\n\n \n\n \n \n \n insuetos senis artus, turbauit nona potio. dormitauerunt \n inquit qui ascenderunt equos. ascendit corporis uoluptates: \n et iustus obdormiuit. sed illius ebrietas nobis suadet sobrietatem. \n semel enim inebriatus est Noe; ubi uero malum \n ebrietatis agnouit, inuentum suum ad remedium temperauit, \n non effudit ad uitium. unde apostolus ait: uino modico \n utere propter frequentes tuas infirmitates. \n \n","11":" manebat \n antequam uinum inueniretur omnibus inconcussa libertas; \n nemo sciebat a consorte naturae suae obsequia seruitutis \n exigere. non esset hodie seruitus, si ebrietas non fuisset. \n oprepserat quidem fraternae praelationis inuidia, manebat \n tamen adhuc paternae pietatis reuerentia. laesa pietas est, \n dum ridetur ebrietas. non illis itaque solis nocent uina quos \n temptant, sed et illis amplius quorum oculis temulenta \n ebriorum membra nudantur. hinc risus inreuerens nascitur, \n hinc libido flammatur, ut multo maiore temulentia eos uina \n perturbent quorum oculos ac mentem inebriauerint quam \n quorum membra prostrauerint. \n \n ","12":" Legimus etiam quod patrem Loth inebriauerint filiae in \n eo monte, ad quem timentes incendia Sodomitana confugerant \n et habitabant in spelunca. conuenit ebrietati atque concurrit \n aetas, sexus. solitudo, locus ferarum magis latibulis quam \n humanis aptior domiciliis. fuit itaque ebrietas origo incesti,\n\n \n\n \n\n \n \n \n pessimae generatricis partus deterior. \n \n","13":" at non Abraham uinum \n in suo conuiuio ministrabat: immolabat uitulum et butyrum . \n et lac etiam angelis hospitibus exhibebat \u2014 caeli dominum, \n mundi agnoscebat auctorem \u2014; unum uinum enim exhibere non \n poterat. sed recte illic deerat materia peccati, ubi erat \n remissio peccatorum.","14":"denique adnuntiauit eum Iohannes neque \n mauducans manducans panem neque bibens uinum; qui enim Christum \n adnuntiat ab omni uitiorum incentiuo praestare se debet. \n alienum. uicit igitur sanctum Noe uel etiam Loth Abrahae \n nepotem ebrietas, quorum alter, cum ieiunaret, diluuio superstes \n fuit, alter incendio.","15":"Moysen quoque cognouimus sitienti \n populo aquarum amaritudines temperasse, non uina. cui petra \n aquam uomuit potuit et uini abundantia non deesse. denique \n deus dixit: percuties petram, et exiet aqua et bibet \n populus, non dixit: exiet uinum in populo; periculosum \n enim erat uinum ministrare, quod fortiores ferre uix possent. \n denique Moyses de ieiunio legem dedit, de uino non dedit.","16":" \n ipsum quoque ieiunantem non uoces magnae, non fulgora et \n nubes nimbosa, non fumigans Bina Sina perterruit. neque uero \n\n \n\n \n \n \n introisset in nubem et uocem dei loquentis de medio ignis \n sine periculo salutis audisset nisi munitus armis ieiunii. \n quadraginta enim diebus ieiunauit in monte, cum legem acciperet \n a domino deo nostro. et in superioribus quidem montis \n lex dabatur Moysi ieiunanti ieiunauti , in inferioribus populo manducanti \n praeuaricatio sacrilega luxu accendebatur epulantium. quo \n spectaculo motus fregit tabulas Moyses indignum iudicans ut \n ebrio populo lex daretur.","17":"itaque tabulas legis, quas accepit \n abstinentia, conteri fecit ebrietas. quid uero alia dicam ? nonne \n sterilitatem matris Sampso uini abstinentia fecundauit et \n parientem fecit ex sterili? quoniam iuxta praeceptum domini \n uinum non bibit. nonne Annam non manducantem. exaudiuit \n dominus et infecunditatem eius soluere ieiunia? ex quibus duo \n <qui> generati sunt, unus fortissimus, alius obseruantissimus, \n dignos se praebuerunt, qui leiunii ieiunii gremio diu foti et quodam \n abstinentiae fusi utero uiderentur. idem itaque Sampso, qui \n matris sobrietate generatus est, allophylorum insultantium \n sibi ebrietate est uindicatus. \n \n","18":" Helisaeus uates, qui de magistro \n didicerat parsimoniam, cum filios aleret prophetarum, uitis\n\n \n\n \n \n \n agrestis grumulis mensas onerabat et ineptis siluestribus \n hospitalis humanitatis implebat officium. quorum offensi \n amaritudine cum manducare non possent, leuis farinae aspersione \n omnem illam amaritudinem temperauit propheticae \n munere abstinentiae ueneni uires euacuans. \n \n \n ","19":" E Est quaedam creaturae natura, quam amiautum uocant, \n nullo facilis igne consumi, quae inposita focis ignescit, ilico \n sublata de flamma tamquam aquarum infusione munda resplendet. \n talia erant Hebraeorum puerorum corpora, quae de \n ieiunio in amianti transformata naturam uaporem ignis non \n ad dispendium sui, sed ad gratiam mutuabantur. denique cum \n furerent fornacis incendia, ut ultra quadraginta cubitos flamma \n per circuitum funderetur consumens plurimos quos repperiret \n Chaldaeorum, qui naphtha, pice et stuppa atque sarmento \n alimenta ignibus ministrabant, ubi cum ieiunio ingressi sunt. \n discusso ardore flammarum in medio fornacis coepere statim \n roris spiritu refrigerantis umescere, ita ut eorum nullus \n capillus capitis exureretur, quia illam quoque ieiunia comam\n\n \n\n \n \n \n pauerant . \n \n","20":" Daniel, uir desideriorum, trium ebdomadum ieiunio \n leones quoque docuit ieiunare. missus in lacum in adamantis \n rigorem abstinentiae soliditate membra duratus non patuit \n uulneri. sic eum constrinxerant ieiunia, ut in eius corpore \n ferarum morsibus locus esse non posset. clausa tenebant \n leones ora, quae abstinentiae propheticae sanctitas comprimebat, \n ut ea ferae aperire non possent meriti quibusdam uinculis \n alligata. \n \n","21":" ieiunium itaque uirtutem ignis extincxit, ieiunium \n ora obstruxit leonum, ieiunium maris fluenta solidauit, \n ieiunium petram soluit in fontes aquarum, uirtute ieiunii \n contra suam mutata naturam et fluctus obriguit et petra \n inundauit. \n \n ","22":" Et quid uetustis utar exemplis, cum abundet ieiunium \n etiam praesentium muneribus gratiarum? quis deteriorauit \n domum suam Yeiunio ieiunio , quis mminuit inminuit facultates? cui non, \n suspecta luxuries, cui non uenerabilis abstinentia? cuius \n torum appetiuit parsimonia, cuius pudorem non laesit ebrietas ? \n ieiunium continentiae magisterium est, pudicitiae disciplina, \n humilitas mentis, castigatio carnis, forma sobrietatis, norma\n\n \n\n \n \n \n uirtutis, purificatio animae, miserationis expensa, lenitatis \n institutio, caritatis inlecebra, senilis gratia, custodia iuuentatis, \n ieiunium est iufirmitatis infirmitatis adleuamentum, alimentum salutis. \n nemo cruditatem ieiunando incidit, nullus per continentiam \n ictum sanguinis sensit, immo nullus non repressit et reppulit. \n bonum iteneris uiaticum, bonum totius uitae, bonum in mari: \n sedat naufragia, cibum seruat. \n \n","23":" graue dicunt esse ieiunium: \n respondeant quis e ieiunio defecerit. multi in prandio, plerique \n dum uomunt epulum fudere animam. quod postremo animal \n ieiunium sibi causam fuisse mortis ingemuit? per escam \n laqueus non cauetur, in esca hamus latet: cibus deducit in \n foueam, cibus inducit in retia, cibus uisco etiam aues inligat, \n cibus uolantes deponit ad mortem. quae non propter uentrem \n pericula? muta animalia crimen nesciunt et in hoc solo \n tamquam pro crimiue crimine puniuntur. ieiunium sobrietas mentis \n est. hoc uigent sensus, in hoc iudicia tractantur, in conuiuio \n pocula. ieiunium custodit disciplinam, luxuriam sequitur\n\n \n \n \n inopia. mater est luxuria famis secundum propheticum \n dictum. ieiunium quietem diligit, luxuna luxuria inquietudinem: \n ieiunium otia serit, luxus negotia. \n \n ","24":" Ferietur aliquando Tcoquonim mastigiarum machaera. requiescat \n obsonator , qui antequam luceat fores pulsat alienas et \n tamquam bellum aliquod inmineat excitat dormientes. turbatum \n uides, anhelantem aduertis. interrogas quae causa perturbationis. \n pascit, inquit, dominus meus, ubi uinum melius \n ueneat quaerit, ubi durior uulua curetur, ubi iecur mollius, \n ubi fasianus pinguior, ubi piscis recentior. cursitat per diuersa \n et cum inuenerit, summo cursu properat, inquietat dominum \n somnolentum, auctionatur pretia. si pretium mouerit piscis, \n nusquam meliores adserit inueniri, immo deesse. heri, inquit, \n tempestas, hodie procella; uix istum potui latentem deprehendere. \n multi concursant in macello. si tu reddideris, alter \n plus dabit, et quid exhibebis in prandio? istius uini ille \n natalis est, haec ex illo lacu lecta ostrea. talis fit de singulis\n\n \n\n \n \n \n licitatio; hasta quaedam agitatur inter obsonatorem et pastorem. \n turbatus addicit patrimonium, rogat adhuc per quos \n suorum bonorum iura minuantur. \n \n","25":" curritur ad coquinam, fit \n ingens strepitus, fit tumultus. tota exagitatur familia, maledicunt \n omnes, quod nulla his requies detur. tandem aliquando \n da requiem coquo, statue pincernae dexteram: summum gelu \n riget. ille in frigida exercet manus, illi marmora lauantur. \n mundant pauimenta uino madida et spinis cooperta piscium. \n quanti dum ambulant uulnerantur! in ipso conuiuio clamor \n epulantium, gemitus uapulantium uapulautium . si quid forte displicuit \n amicis, rident: ta indignaris. sileat aliquando domus a multis \n perturbationibus huc atque illuc discurrentium, a sono immolatorum \n animalium, uacet fumo et semustulatorum nidore. \n non coquinam, sed carnificinam putes, proelium geri, non \n prandium curari: ita sanguine omnia natant. \n \n \n ","26":" Malae dominae seruitur gulae, quae semper expetit, numquam \n expletur. quid enim insatiabilius uentre? hodie suscipit, \n cras exigit. cum impletus fuerit, disputatur de continentia: \n cum digesserit, uale uirtutibus dicitur, quaerit luxmiam luxuriam .\n\n \n\n \n \n \n inter pocula philosophia praedicatur, inter philosophos uina \n laudantur. uigiliae inquit et cholera et tortura uiro \n insatiabili. manducat et paulo post eum paenitet.","27":"non illum \n diutius sua intemperantia delectauit diuitem, qui induebatur \n purpura et bysso et epulabatur cottidie splendide, cuius ad \n ianuam Lazarus ille mendicus iacebat plenus ulceribus, cupiens \n saturari ex his quae de mensa cadebant diuitis. paulo post \n cum esset mortuus, coepit rogare positus in inferno, ut \n extremum digiti sui pauper ille in aquam intingeret et refrigeraret \n linguam eius, quae ardebat incendio. ubi illae copiae. \n ubi illae ebrietates ? sitit qui inebriabatur, abundat qui mendicabat. \n in ipso conuiuio dum bibunt, sitiunt et cum inebriati \n fuerint, amplius bibunt. quasi aperto gurgite unum uinum lam iam \n non bibitur, sed infunditur: poculum non libatur, sed exinanitur. \n \n \n \n ","28":" Spinae inquit nascuntur in manu ebriosi, quia ipse \n se manibus suis uulnerat, ipse ulcera sibi in pectus deicit. \n his spinis scindit uestimentum fidei quod accepit et thensaurum \n suum seruare non poterit; omnis enim ebriosus et \n fornicator egebit et induet se scissa uestimenta insipientiae. \n et ideo potentes uinum prohibentur bibere, ne cum biberint,\n\n \n\n \n \n \n obliuiscantur sapientiam. \n \n","29":" denique bibebant uinum in \n ebrietatem potentes qui Olopherni principi militiae regis \n Assyriorum se tradere gestiebant, sed non bibebat femina \n Iudith, ieiunans omnibus diebus uiduitatis suae praeter \n festorum dierum sollemnitates. his bis armis munita processit et \n omnem Assyriorum circumuenit exercitum. sobrii uigore \n consilii abstulit Olophernis caput, seruauit pudicitiam, uictoriam \n reciperauit. haec enim succincta ieiunio in castris praetendebat \n alienis, ille uino sepultus iacebat, ut ictum uulneris \n sentire non posset. itaque unius mulieris ieiunium \n innumeros strauit exercitus ebriorum. Esther quoque pul - \n","30":" chrior facta ieiunio \u2014 dominus enim gratiam sobriae \n mentis augebat \u2014 omne genus suum, id est totum populum \n Iudaeorum a persecutionis acerbitatibus liberauit, \n ita ut regem sibi faceret esse subiectum, non libidinis \n ardore flammatum, sed caelesti miseratione conuersum, ita ut \n et poena in impium retorqueretur et honor sacus sacris redderetur \n altanbus . itaque illa quae triduo ieiunauit continuo et corpus \n suum aqua lauit plus placuit et uindictam rettulit. Aman \n autem dum se regali iactat conuiuio, inter ipsa uina poenam \n suae ebrietatis exsoluit.","31":"est ergo ieiunium reconciliationis\n\n \n\n \n \n \n sacrificium, uirtutis incrementum, quod fecit etiam feminas \n fortiores augmento gratiae. ieiunium nescit faeneratorem, non \\' \n sortem faenoris nouit, non redolet usuras mensa ieiunantium,\\' \n non strangulant filium continentis uiri paternae centesimae, \n non uexant uiduam oppignorata sobrii uiri iura defuncti, non \n defaenerata excludit heredem aula ieiuni. \n \n","32":" etiam ipsis ieiunium \n conuiuiis dat gratiam. dulciores post famem epulae fiunt, \n quae adsiduitate fastidio sunt et diurna continuatione uiliscunt. \n condimentum cibi ieiunium est. quanto auidior adpetentia, \n tanto esca iocundior. commendat sitis poculum. nescit uini \n quaerere uenustates qui quidquid hauserit transmittit ad \n satietatem, non ad iudicium nare suspendit. usu etiam pretiosa \n degenerant. quorum autem difficilis possessio, eorum \n grata perfunctio. ipse sol post noctem gratior, ipsa lux post \n tenebras splendidior et post uigilias sopor dulcior, ipsa salus \n post aegritudinis temptamenta iocundior. ab ipso mundi conditore \n didicimus saepe diuersitatibus cumulari gratiam. patrocinatur \n ergo et conuiuio fames et gratior fit mensa ieiuniis. \n \n ","33":" Mystica quoque mensa ieiunio conparatur, illa mensa, de \n qua dicit Dauid: parasti in conspectu meo mensam \n\n \n\n \n \n \n aduersum eos qui tribulant me. famis adquiritur pretio \n et poculum illud inebrians sobrietate caelestium sacramentorum \n siti quaeritur. dixit enim dominus: qui sititis ite \n ad aquam et quicumque non habetis argentum ite \n et emite et bibite et manducate. et alibi ait: ecce \n qui seruiunt mihi manducabunt, uos uero esurietis: \n ecce qui seruiunt mihi bibent, uos autem \n sitietis. qui uos nisi qui ante potastis? de quibus supra \n dixit: parastis daemoniis mensam et inplestis \n fortunae poculum. ergo si ad mensam illam uenerabilem \n ieiunia nos sancta perducunt, si hac fame illa quae sunt \n aeterna mercamur, quid de iis dubitamus quae in usu \n humano sunt, quod etiam haec nobis faciat suauiora ieiunium? \n","34":" \n non omnis autem fames acceptabile ieiunium facit, sed famis, \n quae dei timore suscipitur. considera. quadragesima totis \n praeter sabbatum et dominicam ieiunatur diebus. hoc ieiunium \n domini pascha concludit. uenit iam dies resurrectionis, baptizantur \n electi, ueniunt ad altare, accipiunt sacramentum. \n sitientes totis hauriunt uenis. merito dicunt singuli refecti \n spiritali cibo et spiritali potu: parasti in conspectu \n meo mensam, et poculum tuum inebrians quam \n praeclarum! non sola autem fames quaeritur, sed plena\n\n \n\n \n \n \n disciplina ieiunii. denique aliis dicitur: in diebus enim \n ieiuniorum uestrorum inuenitis uoluntates uestras \n et omnis subditos uobis nobis stimulatis. an ad \n iudicia indicia et rixas ieiunatis et percutitis pugnis? ut \n quid mihi tale ieiunium, ita ut audiatur in \n clamore uox uestra? non hoc ieiunium ego elegi \n et diem, ad humiliandam animam suam hominem, \n nec si flectas ut circulum collum tuum, cinerem \n etiam et cilicium substernas, nec sic uocabitis \n ieiunium acceptum. non tale ieiunium ego elegi, \n dicit dominus. quod ieiunium improbetur audiuimus, nunc \n audiamus quod sit probabile. sed solue omnem colligationem \n iniustitiae tuae, dissolue obligationea \n uiolentarum commutationum, dimitte confractos \n in remissionem et omnem conscriptionem iniquam \n disrumpe. frange panem tuum esurienti et egenos \n non habentes tectum indue induc in domum tuam. si \n uideris nudum, cooperi et domesticos seminis tui \n non despicies. uides quae species sit et forma ieiunii, qui \n mentis habitus, ut orationi uaces, ut in lege dei die et nocte \n meditere. \n \n ","35":" Ipsa figura corporis plena grauitatis. nullus rubor ebrietatis \n circumfusus genas, qui intuentium offendat aspectus, sed \n\n \n\n \n \n \n uultus casto micat pallore reuerendus. sermo grauior, oculus \n uerecundior, gressus stabilior atque moderatior; plerumque \n enim turbatiore incessu proditur motus animorum. uultus \n intentior et quidam cogitationis suae arbiter et tacitus cordis \n interpres, ut neque tristitiam praetexat neque soluatur risu \n incontinenti . non enim hoc superfluum putes nostrae esse \n commonitionis , cum sapientia in euangelio dicat: cum autem \n ieiunatis, nolite fieri sicut hypocritae tristes. \n ideo dixit hypocritas, eo quod simulatione alienam personam \n induant, sicut in scaena qui tragoedias canunt [et] pro eorum \n dictis quorum personas gerunt motus suos excitant, ut aut \n irascantur aut maereant uel exultent; adfectant enim isti ut \n ieiunare uideantur, hominibus magis quam deo cupientes \n probari, quod faciebant ludaei. \n \n","36":" et ideo nobis dicitur: uos \n autem cum ieiunatis, unguite caput uestrum et \n faciem uestram lauate, ne pareatis hominibus \n quia ieiunatis, sed patri uestro, qui est in abscondito. \n et pater uester, qui uidet in abscondito, \n reddet uobis. quid est unguite caput uestrum? sed \n et luxuriosi dicunt: \\'uino et ungnentis unguentis nos repleamus). unguento \n enim se ungunt qui corporei odoris gratiam quaerunt: sed\n\n \n\n \n \n \n illa unguenta libidinis inlecebram mouere consuerunt. aliud \n est sobrietatis unguentum, de quo dicit ecclesia ad sponsum: \n unguentum exinanitum nomen tuum, aliud oleum, \n quo artus animae et quaedam membra pinguescunt. unde et \n Dauid ait: inpinguasti in oleo caput meum; hoc est \n oleum laetitiae, quo unctus est Iesus Christus a patre deo, \n ut prae omnibus suis emineret consortibus. hoc iubet ungi \n caput nostrum, ut oleo laetitiae obducatur omnis simulata \n tristitia, ne uidearis ieiunium tuum uendere hominibus. ne \n uidearis contristari in animae salute; nemo enim tristis coronatur, \n nemo maestus triumpbat triumphat . unge ergo caput tuum, ubi \n sensus sapientis sunt; oculi enim sapientis in capite \n eius. ad mysteria uocaris et nescis; disces. cum ueneris. at \n reminiscere illud: sicut unguentum in capite, quod \n descendit in barbam: tunc cognosces quid sit ungere \n caput uestrum, quomodo placueris deo, ut tibi sua patefaceret \n sacramenta, daret gratiam spiritalem. \n \n","37":" est et aliud caput \n mysticum. quod illud? audi: caput mulieris uir, caput\n\n \n\n \n\n \n\n \n \n \n autem uiri Christus. mitte in Christum, mitte etiam in \n caput eius unguentum; caput eius deus est. illa mulier \n ecclesiae typum gerens, quae in caput eius misit unguentum, \n confessa est eius diuinitatem, et quae in pedes misit confessa \n est eius passionem. utraque laudatur: et tu fac quo lauderis. \n quo remissionem accipias peccatorum. laua faciem tuam, \n emunda animam tuam peccatricem, laua conscientiam tuam. \n index enim facies plerumque est conscientiae et quidam \n tacitus sermo mentis, cum aut peccato conpungimur aut \n integritate laetamur. noli hanc exterminare faciem, laua illam \n et omnem sordem conscientiae tuae dilue. exterminat faciem \n suam qui aliud corde gerit, aliud foris praetendit. non nos \n uelut quodam peripetasmate operiamus: quod intus est foris \n luceat, quod foris est intus operetur. nemo in ieiunio culpam \n includat, pure ferat innocentiam; ieiunium etenim culpae \n interfectorium est.","38":"nemo amarioribus praeoptet dulcia. dulcis \n uoluptas uidetur, amarum ieiunium. hoc amaro illud dulce \n tollatur. solent amara etiam ipsis plus prodesse corporibus. \n sicut enim cum in intimis puerorum uisceribus uermes ex \n cibi indigestione nascuntur extingui non queunt nisi cum \n amarior potus infunditur aut medicamentorum uis inolescit \n asperior, quorum odore moriantur, ita profundum animae uirtus\n\n \n\n \n \n \n ingressa ieiunii culpam latentem interhcit interficit . \n \n","39":" quid Esau seruum \n fratri suo fecit? nonne esca ad horam dulcis, amara in \n posterum? quid lacob Iacob dominum fratri dedit? nonne contemptus \n cibi ad tempus amarior, sed salubris in reliquum? \n ipsa corpora dulcibus frequenter inflantur et melle iecur tenditur, \n idem tamen escae amaritudine temperatur. ideo non \n mediocris, sed laudata quaestio: de manducante exiuit \n esca et de forti dulce. alii habent: et de tristi dulce, \n Graeci codices maxime.","40":"sed et forte laboriosum est; exit enim \n dulce de tristitia uel labore. noli ergo te iactare, cum ieiunas. \n noli gloriari, ne nihil tibi prosit ieiunium; quae enim ad \n ostentationem fiunt non in futurum fructum iam extendent \n suum, sed praesentium mercedem consumunt. Helias in \n deserto erat, ne quia quis ieiunantem uideret nisi soli corui, cum \n pascerent. Helisaeus in deserto erat, ubi non inueniretur esca \n nisi amara. Iohannes in deserto erat, ubi solas locustas aut \n mel mei siluestre inueniret. ieiunantibus epulae pio angelorum \n ministerio deferebantur. prandebat Daniel inter ieiunantes \n leones. ille prandebat alienum prandium. ferae non tangebant \n suum. ieiunantibus epulae uolant, prandentibus pedes uacillant: \n ieiunantibus de caelo manIla manna descendit, epulantibus culpa \n praeuaricationis ascendit.\n\n \n\n \n\n \n \n \n \n ","41":" Sed quid hoc est? dum de ieiunio disputo, strepitus audio \n conuiuiorum. nisi fallor, in sermone meo redoluit prandium. \n sonus ergo litterarum inuitat, inpatientiae exempla non terrent. \n etenim qui ieiunantem et ea quae legis sunt ferentem \n expectare non passus est populus utique sedit manducare et \n bibere et surrexerunt ludere. uidemus sacrilegium ebrietati \n fuisse coniunctum. nam sicut mater fidei continentia ita \n perfidiae mater ebrietas est. in quod facinus non ista praecipitat? \n \n","42":" sedent in foribus tabernarum homines tunicam non \n habentes nec sumptum sequentis diei. de imperatoribus et \n potestatibus iudicant, immo regnare sibi uidentur et exercitibus \n imperare. fiunt ebrietate diuites qui sunt ueritate inopes. \n aurum donant, dispensant pecunias populis, ciuitates aediticant aedificant \n qui non habent cauponi unde potus <nisi> suis corporibus \n pretium soluant. feruet enim uinum in his, nesciunt quid \n loquantur. diuites sunt, dum inebriantur; mox ubi uinum \n digesserint, cernunt se esse mendicos. uno die bibunt \n multorum dierum labores. \n \n","43":" de ebrietate ad arma consurgitur, \n calicibus tela succedunt. pro uino sanguis effunditur \n et ipsum sanguinem uina fuderunt. quam fortes sibi \n homines uidentur in uino, quam sapientes, quam diserti. \n quantum etiam pulchri ac decori, cum stare non possint! \n mens necesse est titubet, lingua balbutiat, pallor exsanguis \n ora suffundat, <ut>faetor ebrietatis horrori sit. barbari\n\n \n\n \n \n \n in ferrum ruunt, uulgus in rixas. si quis eorum pugno fuerit \n percussus, uideas ora saucium uini lacrimas fundere, miserabiles \n epilogos decantare. habet unum hoc temulentia, ut eniolliat \n et resoluat corda temulentorum; sicut ignis enim probat ferrum \n durum, ita et uini incendio etiam superborum hominum cor \n liquescit. \n \n","44":" omnes sibi in uino aequales uidentur, nullus inferior. \n non pauper diuiti cedit, utpote qui pauperem esse se nescit: \n non infirmus ualido, cui omnis in bibendo est fortitudo: non \n mendicus locupleti, non ignobilis honorato, cum bibentes illum \n regem habeant qui bibendo superauit uiros. meritoque scriptum \n est: aequalis uita hominibus uinum in ebrietate. sed \n utinam et quod sequitur audires: bibus bibas illud moderate, ut \n sis sobrius! nonhabes quod accuses uinum. in iocunditatem \n creatum est, non in ebrietatem ab initio. exultatio \n animae et cordis est, si moderate bibus bibas , inmoderatior \n autem potus in iracundiam concitat et ruinas multas \n efficit. \n \n","45":" sed forte dicant has esse potationes uulgarium \n et leuissimorum hominum. ueniamus ergo ad horum potentium \n et fortissimorum conuiuia. non ego hic unguentatos adulescentulos \n aut coronatos rosis proferam, qualem ferunt fuisse \n\n \n\n \n \n \n illum qui delibutus unguentis, redimitus fioribus floribus , subnixus \n meretricibus, antelucano pOt\\'l ebrius et diurno cereorum \n comitatus lumine philosophi auditorium disputantis ingressus \n sit, quo audito coronas, ut aiunt, sensim detraxerit, unguenta \n deterserit, scortis uale dixerit, philosophus postea tantus \n euaserit, ut esset sobrietatis exemplum qui fuerat ante ebrietatis \n ludibrium. non enim unum emendatum illis inuideo, ut \n doceam genus eorum luxuriae a me non esse simulatum. \n certe ille si resipuit a uino, fuit tamen semper temulentus \n sacrilegio. \n \n \n ","46":" Apage igitur hinc adulescentes Inbricos, ad conuiuia proeliatorum \n uenimus. inter arma prandendum est. stipatores hic \n sunt bellici, qui ministrant succincti auro et Babylonicis \n lumbos suffulti balteis, aureis torquibus nitent colla, aureis \n bullis zonam tegunt, aureis thecis cultros includunt suos. \n quibus dimicent cum epulis diuidendis. adsistunt pueri coma \n nitentes ex gente barbarica ad hos electi usus per singularum \n distantes aetatum uices. cernas populorum diuersorum ordines, \n aciem ordinatam putes: uasa exposita argentea, pompam \n arbitreris: cornu in medio uini plenum non proeliaris, sed \n epularis instrumentum bucinae, quod discumbentes in certamen \n accendat. \n \n","47":" primo minoribus poculis uelut ferentariis pugna\n\n \n\n \n \n \n praeluditur . uerum haec non aobrietatis sobrietatis species, sed bibendi \n est disciplina. etenim ut tragoediarum actores primo sensim \n uocem excitant, donec udae uocis aperiant iter, ut postea \n magnis possint clamoribus personare, ita isti quoque in principio \n prolusoriis se exercent poculis, ut inritent sitim, ne \n forte restinguant eam et satiati postea bibere non possint. \n ergo ubi res calere coeperit, poscunt maioribus poculis, feruor \n inardescit Martius, cibo sitis exaestuat et, ubi inminui uisa, \n potu meraciore reparatur. certant pocula cum ferculis et inter \n morsus saepe remittuntur. deinde procedente potu longius \n contentiusque diuersa et magna certamina quis bibendo praecellat. \n nota grauis, si quis excuset, si quis temperandum \n forte uinum putet. et haec donec ad mensas perueniatur \n secundas. \n \n","48":" at ubi consummatae fuerint epulae, putes iam \n esse surgendum: tunc de integro potum instaurant suum, \n cum consummaneIint , tunc incohare se dicant dicunt , tunc deferuntur \n fialae, tunc maximi crateres quasi instrumenta bellorum. ac \n ne inmoderatum hoc arbitreris, mensura proponitur, certatur \n sub iudice, sub lege decernitur. agonithetes illis furor est, \n stipendium debilitas, uictoriae praemium culpa. pendit anceps\n\n \n\n \n \n \n diu et dubius belli euentus; furor enim ille est proeliaris. \n cedunt pincernarum manus uina fundentium et cocorum \n labores calida ministrantium, cedunt qui mensuras ipsas bonas. \n supereffluentes diligenti librant examine, ne quid effundant: \n non cedunt bibentes. \n \n \n ","49":" Sola illa sunt sine excusatione certamina. in bello si quis \n se inferiorem uiderit, arma conuertit et meretur ueniam: hic \n si quis calicem conuertat, urgetur ad potum. in scammate si \n quis manum leuat, exors quidem palmae, sed inmunis \n iniuriae est: in conuiuiis etsi manum reuocet a uino, ori \n eius infunditur. omnes inebriantur, uictores uictique omnes \n ebrii iacent plerique sopiti. nec portari eos ad sepulchrum \n licet, prius quam is qui pascit de omnibus se uindicatum \n uiderit, ut ulciscatur dispendium. qui autem damna non sentit \n hanc mensae suae gloriam putat, si ex ea uulnerati omnes ac \n saucii tamquam de harena exeant.","50":"spectaculum triste Christianorum \n oculis et miserabili specie. cernas iuuenes terribilis \n nisu hostibus de conuiuio portari foras et inde ad conuiuium \n reportari, repleri ut exhauriant et exhauriri ut bibant. si quis \n\n \n\n \n \n \n uerecundior fuerit, ut erubescat surgere, cum iam immoderatos \n potus tenere non possit, anhelare uehementius, gemere, \n sudare, signis prodere quod pudeat confiteri. ibi unusquisque \n pugnas enarrat suas, ibi fortia facta sua praedicant, narrant \n tropaea uino madidi et somno soluti nesciunt mente quid \n lingua proferant. unusquisque stertit et potat, dormit et \n dimicat, et si quando consurrectum fuerit, uiri proeliatores \n stare non possunt, egressu uacillant. rident seruuli dominorum \n opprobria, manibus suis portant militem bellatorem, inponunt \n equo. itaque hac atque illac illae tamquam nauigia sine gubernatore \n fluctuant et tamquam uulnere icti in terram defluunt, \n nisi excipiantur a seruulis. alii referuntur in scutis, fit pompa \n ludibrii. quos mane insignis armis spectaueras, uultu minaces, \n eosdem uesperi cernas etiam a puerulis inpune rideri sine \n ferro uulneratos, sine pugna interfectos, sine hoste turbatos, \n sine senectute tremulos, in ipso iuuentatis flore marcentes. \n \n ","51":" Quis tale miscuit furoris poculum, quis tantum infudit \n mentibus uenenum ? periclitatur homo lutum esse de corpore\n\n \n\n \n \n \n et ipse sibi reus est insaniae uoluntariae, corruptelae spontaneae. \n tamen nec uos excusamini, qui uocatis ut amicos et \n emittitis ut inimicos. quanto melius in terram tua uina \n fudisses! sed et terra inebriat et asperiores etiam ipsas feras \n reddit, si uini contigerit odor. denique uindemiae tempore si \n uineam intrauerint, solent ebrietate succendi. quid te delectant \n damna sine gratia ? rogas ad iocunditatem, cogis ad mortem: \n inuitas ad prandium, ecferre uis ad sepulchrum: cibos promittis, \n tormenta inrogas: uina praetendis, uenena suffundis. \n omne enim quidquid nocet uenenum est. tollit sensus, uiscera \n exurit, somnum infestat, caput uexat.","52":"etiam maior uis uini \n quam ueneni est. denique uenenum uino excluditur, non \n ninum ueneno. mento deus per Moysen non solum ueneno \n sed etiam draconum ueneno unum uinum conparauit dicens: furor \n draconum unum uinum orum et ira aspidum insanabiis insanabilis . \n et pulcre addidit insanabiiis insanabilis ; multi enim a reliquo \n serpentium ueneno curantur, nemo ab ebrietate. certe ueneno \n caro uulneratur, mens sine noxa est: ebrietas ad corporis \n mortem mentis etiam crimen adiungit. aduerte autem et \n perfidiae uenenum uini declaratum nomine. ait enim supra\n\n \n\n \n \n \n de alienigenis, qui nescirent deum: de ninea uinea enim Sodomae Sodoma \n uinum eorum est et uitis eorum uitis Gomorrae: \n uua eorum uua fellis, botrys amaritudinis in \n ipsis. \n \n ","53":" Putatis me tamquam uino crapulatum intemperantius \n ieiunii praedicationi hunc miscuisse sermonem: et adhuc \n propter hos fortissimos uiros quanta praeteni praeterii , quanto mmora minora \n dixi quam dominus locutus est! audistis quid per Moysen \n dixerit, audite quid in libro sermonum Esaiae scriptum est. \n inuehitur enim dominus in huiusmodi uersus et ait: u ae \n his qui surgunt mane et sectantur sicera, qui \n ebrii sunt uesperi; nam uinum eos comburet. cum \n cithara enim et psalterio et tympanis uinum \n bibunt, opera autem dei non respiciunt et opera \n manuum eius non considerant. cui uae inquit, cui \n iudicia, cui tumultus? diuersa singulis, temulentis \n omnia. uae enim his qui ebrii sunt uesperi! quid igitur illis \n qui et ante uesperam et frequenter in lucem madent? ergo \n uae sibi debitum habent concertationes. conserunt lites, in \n caedem prosiliunt, ueniunt ad iudicia uel uocantur. habent \n ergo et iudicia tamquam rei. fit nonnumquam grauior tumultus,\n\n \n\n \n \n \n quia uino mens peruertitur ebriosi: et non meminit regis \n nec magistratus, ut scriptum est, et omnia per \n talenta facit loqui. et non meminerunt, cum \n biberint, amicitiae nec fraternae necessitudinis. \n sed post tumultum sumunt gladios et cum a uino mersi \n fuerint et surrexerint, non meminerunt ipsi quae gesserint. \n habent ergo etiam dignam mercedem tumultus. \n \n","54":" praeterieram \n certe ego citharam psalteria tympana, quae cognouimus conuiuiis \n huiuscemodi frequenter adhiberi, ut uino et cantu \n excitentur libidines. plerique etiam Persico more mulieres \n dignas temulentorum consortio induci iubent et ab his fialas \n accipiunt atque illis se substernunt sedentibus. et hunc ritum \n sacratae habent obseruationis, ebrietatis ministerium. habent \n ergo uinum et barbari: libenter his Romani indulgent, ut et \n ipsi soluantur in potus et eneruati ebrietate uincantur. nec \n solum uinum ebrietatem facit, sed et sicera. denique Hebraei \n omnem potum qui inebriat sicerae nomine uocant. \n \n ","55":" Non inmerito ergo uae illis qui mane ebrietatis potum \n requirunt, quos conueniebat deo laudes referre, praeuenire \n lucem et occurrere oratione soli iustitiae, qui suos uisitat et\n\n \n\n \n \n \n exurgit nobis, si nos Christo, non uino et sicerae surgamus. \n piis hymni dicuntur, et tu citharam tenes? psalmi canuntur. \n et tu psalterium sumis aut tympanum? merito uae, quia \n salutem relinquis, mortem eligis. uix diluculum, et iam cursatur \n per tabernas. uinum quaeritur, excutiuntur tapetes. \n accubitum festinant sternere, lagynas argenteas, auratos calices \n exponunt. \n \n","56":" uae,inquit,istaquaerentibus! calix aureus Babylon \n in manu domini inebrians omnem terram. a uino eius \n biberunt omnes gentes, ideo commotae sunt. et \n subito cecidit Babylon et contrita est. calix ergo \n aureus contritus est, quia Babylon contrita est, quae est \n calix aureus. sed quamuis auro se iactet et pretio, in domini \n et ipsa est potestate. denique diuina indignatione conteritur. \n qua ratione calix aureus ? quoniam qui ueritate deficitur \n quaerit inlecebram, ut species saltem pretiosa ad bibendum \n aliquos possit inlicere. \n \n","57":" constitue ante oculos pompam \n huius saeculi: uides speciosam inlecebram, sed inanPiii inanem \n gratiam. non te inducant aurea uasa et argentea; habomus habemus \n et nos thensaurum in uasis fictilibus. uas apostolicum \n fictile est, sed in eo thensaurus est Christi. uap uae \n siceram mane sectantes! aureum est hoc uas, poculum est:\n\n \n\n \n \n \n in eo poculo uenenum mortis, uenenum libidinis, uenenum \n ebrietatis est. hoc qui biberit commouetur et cadit. commouetur \n non solum corpore sed etiam corda corde turbato; commoueri commoneri \n enim peccati est. \n \n ","58":" Denique Cain exiens a conspectu dei habitauit in terra \n Naid , quod interpretatione significat commotionem. ergo qui \n calice aureo inebriatur peccato mouetur monetur . quid te sub maledicto \n constituis Cain illius parricidae, ut tremas atque mouearis? \n sed et persecutores domini transeuntes mouebant capita sua: \n exagitabat enim eos spiritus nequam, qui repleta a se corpora \n mouere consueuit. et ille cum defuerit tremor desinit, ebrietas \n autem perpetuum dat tremorem. sudant uinum corpora temulentorum: \n si leuius contigeris, uinum exprimis. \n \n","59":" ebrietas \n fomentum libidinis, ebrietas incentiuum insaniae, ebrietas \n uenenum insipientiae. haec sensus hominum mutat et formas. \n per hanc fiunt ex hominibus equi adhinnientes, siquidem \n naturali uapore corporis calidi et praeter naturam uini calore \n flammati cohibere se non queunt et in bestiales libidines \n excitantur, ut nullum tempus praescriptum habeant, quo \n deceat indulgere concubitu. uocem amittunt, colore uariantur, \n oculis ignescunt, ore anhelant. fremunt naribus, in furorem\n\n \n\n \n \n \n inardescunt, sensu excidunt. hinc frenesis periculosa, hinc \n calculi grauis poena, hinc exitialis cruditas, hinc uomitus \n frequens semesas epulas cum internorum uiscerum cruore \n fundentium . mentior, nisi eadem dominus per Hieremiam \n locutus est dicens: bibite et inebriamini et uomite: \n et cadetis et non surgetis. \n \n ","60":" Hinc etiam uanae imagines, incerti uisus, instabilis gressus. \n umbras saepe transiliunt sicut foueas. nutat his terra, subito \n erigi et inclinari uidetur, quasi uertatur. timentes in faciem \n ruunt et solum manibus adprendunt aut concurrentibus \n -montibus sibi uidentur includi. murmur in auribus tamquam \n maris fluctuantis fragor et resonantia fluctu litora. canes si \n uiderint, leones arbitrantur et fugiunt. alii risu soluuntur \n incondito, alii inconsolabili maerore deplorant, alii inrationabilis \n cernunt pauores. uigilantes somniant, dormierites dormientes litigant. \n uita his somnium est, somnus his multus est. excitari nullis \n uocibus possunt: quantolibet stimulandos inpulsu putes, nisi \n resipierint, uigilare non possunt. \n \n","61":" unde bene Hieremias huiusmodi \n hominem tamquam superfluam creaturam deflendum \n putat. quid est enim homo ebrius nisi creatura superflua?\n\n \n\n \n \n \n itaque sic ait: sicut fletum Iazer deflebo te, uitis, \n quia deserta est ciuitas lazer Iazer , et infra: uinum erat in \n torcularibus tuis: mane non calcauerunt, meridie \n autem non fecerunt. Iazer rcotyotc rcspioooc , factura \n superflua est \u2014 moderatio enim naturalis est, supra mensuram \n quidquid est superfluum habetur \u2014 ita est ebnetas ebrietas , quae fletu \n prophetico deploratur. unde ait apostolus: Dolite nolite inebriari \n uino, in quo est luxuria. sed implemini spirituest \n ergo ebrietas culpae, est et gratiae. et forte haec naturae \n quae gratiae, quia ad imaginem et similitudinem dei facti \n spiritu sancto repleti esse debemus. \n \n ","62":" Quid autem obtestationes potantium loquar ? quid memorem \n sacramenta, quae uiolare nefas arbitrantur? \\'bibamus* inquiunt. \n \\'opto salutem imperatorum, ut qui non biberit fiat reus \n indeuotionis ; uidetur enim non amare imperatorem qui pro \n eius salute non biberit).s o piae deuotionis obsequium ! \\'bibamus \n pro salute exercitus, pro comitum uirtute, pro filiorum \n sanitate\\'. et haec uota ad deum peruenire iudicant sicut illi \n qui calices ad sepulchra martyrum deferunt atque illic in \n uesperam bibunt; aliter se exaudiri posse non credunt. o\n\n \n\n \n \n \n stultitia hominum, qui ebrietatem sacrificium putant, qui \n existimant illis ebrietatem placere qui ieiunio passionem \n sustinere didicerunt. \n \n","63":" quantos de intemperanti conuiuio nouimus \n ad tormenta uenisse! dum per ebrietatem de imperio suo \n certant et sibi regna promittunt, honores aliis pollicentur, \n infelices ad poenam ducti sunt, qui quid dicerent nesciebant. \n unde plerique boni iudices ea quae per ebrietatem dicta essent \n tenenda ad crimen non putauerunt. plerique etiam uino \n utuntur ut eculeo et quibus tormenta non eliciunt uocem \n proditionis eos temptant bibendo, ut patriae statum, salutem \n ciuium, defensionis suae prodant consilia; uirtus enim plerumque \n uincit dolorem, fidem autem potus excludit. cognoui \n plerosque fidiculis exulceratos nomen suum negasse: quis \n inter cymbia texit quod latere cupiebat? \n \n","64":" quid retexam \n auditum mihi non poculi, sed profluuii genus, quo in ora \n hominum tamquam per fistulas aut canales uina funduntur? \n homines hos an utres uerius aestimarim ? tamen ipsi utres, \n nisi moderata transfusio sit, saepe rumpuntur; per cornu \n etiam fluentia in fauces hominum uina decurrunt, et si quis \n respirauerit, conmissum flagitium, soluta acies: loco motus\n\n \n\n \n\n \n\n \n \n \n habetur. aqua decurrens a Libano cautes rupeas soluit, quomodo \n mollibus putant nequaquam nocere uisceribus uinolentorum \n impetus fluentorum?","65":"elefantos quoque ferunt promoscide \n haurire aquae plurimum, eosdem tamen ad sedandam sitim \n moderato potu esse contentos, sed si forte ab aliquo caupone \n fuerint mercede fraudati, indignantes replere concauum promoscidis, \n non ut ebibant, sed effundant, atque in momentariis \n inundationibus inrigare eius tabernam de quo se putauerant \n uindicandos. siccantur ad potum subito lacus ac repente \n funduntur, natant omnia: cui non mirum tam immania beluarum \n corpora superfluum nil tenere? \n \n ","66":" Sed quid de uiris loquamur, quando etiam feminae, quas \n oportet sollicitiorem castitati sobnetatis sobrietatis adhibere custodiam, \n usque ad ebrietatem bibunt? deinde surgentes, quas etiam \n intra secreta domus uel audiri ab alienis non conuenit uel \n uideri, prodire in publicum non uelato capite, uultu procaci! \n apostolus mulieres tacere etiam in ecclesia iubet, domi uiros \n suos praecipit interrogare. illae in plateis inuerecundos etiam \n uiris sub conspectu adulescentulorum intemperantium choros \n ducunt, iactantes lactantes comam, trahentes tunicas, scissae amictus, \n nudae lacertos, plaudentes manibus, saltantes pedibus,\n\n \n\n \n \n \n personantes Uocibus , inritantes in se iuuenum libidines motu \n histrionico, petulanti oculo, dedecoroso ludibrio. spectat corona \n adulescentium et fit miserabile theatrum. inter saltantium \n l\\'uinas et spectantium lapsus caelum inpuro contaminatur \n aspectu, terra turpi saltatione polluitur, quae perobscaenis \n saltatibus uerberatur. \n \n","67":" quomodo patienter loquar, pie praeteream, \n conuenienter defleam? uinum nobis tantarum animarum \n damna intulit. etenim si uinum et mulieres discedere a \n deo faciunt, quod uel ebrietas uel libido praeuaricationis \n inlecebrae sint, si singula ac separata <faciunt, unita> quid \n faciant ? unde non inmento inmerito ait sapiens ante nos quidam: \n mulier ebriosa ira magna. \n \n","68":" quid autem mirum, si uino \n decipiuntur animae feminarum, cum omnes illae tribus \n patrum, cum de petra biberent aquam, manna manducarent, \n gentes ualidissimas uincerent, et non erat in his ullus \n infirmus r ubi uero carnes desiderare coeperunt et desideriis \n in Aegyptum conuertebantur, nequaquam ex tot milibus \n hominum in terram repromissionis praeter duos peruenire \n meruerunt. itaque quid boni sit sobrietas, quid mali intemperantia \n hinc colligere datur: quando immurmurabant requirentes \n Aegypti delicias a serpentibus moriebantur, quando \n per maris rubri transibant semitam, aquam bibebant. non\n\n \n\n \n\n \n \n \n igitur ueremur exemplum, non fugimus delicias, ne nos futurorum \n bonorum adeptione defrudent? \n \n ","69":" i Et quid aliorum utar sententiis? ipsi bene pasti ac luxuriosi \n quid sibi sperent audiamus. inducit enim eos Esaias \n propheta dicentes: nianducemus manducemus et bibamus; cras \n enim moriemur, meritoque exclamat: ululate naues \n Cartaginis, quia perierunt et amplius non erunt. \n quod est dictum de uisione Tyri, quam luxuriosam urbem \n cognouimus. ideoque nona uisio est, non septima aut octaua, \n quod ea neque legem custodiat neque euangelii gratiam, cum \n et sabbato legitimo ignes libidinis adolere sit uetitum, et \n euangelii serie octauus dies resurrectionis inluceat. idem \n autem dies primus atque octauus, quia dominica dies in se \n recurrit. luxuria ergo nec fidem habet nec obseruantiam \n disciplinae, luxuria seminarium et origo uitiorum est. nec \n arbitremini me aduersus apostolum dixisse, quia ille ait \n auaritiam radicem esse uitiorum omnium, quoniam luxuria \n ipsius est mater auaritiae. etenim cum exhauserit quis luxuriando \n proprias facultates, quaerit postea auara conpendia. \n audistis quid hodie lectum sit. \n \n","70":" mercatores inquit Phoenicum \n transmeantes mare; in aqua multa semen\n\n \n\n \n \n \n mercatorum sicut messis, quae defertur. uicinae \n istae sunt ciuitates, Tyrus Phoenicae, Sidon, uicinae ut locis \n ita et uitiis, mercatores a negotiationibus periculosa transfretatione \n maris lucella quaerentes. sollicita uita hominum, \n inquieta conuersatio et quodam semper in turbine, uentis \n ipsis mobilior, quibus uoluitur atque huc et illuc saepe \n iactatur. utique accusatis crebra naufragia: quis uos nauigare \n conpellit? quasi non inuidia opum et terras faciatis intutas \n et ad latrocinium plurimos egcitetis excitetis ? mare non ad nauigandum \n deus fecit, sed propter elementi pulchritudinem. \n latius pelagi fudit aequora certe, ut freto includeret terras, ne \n longius tu uagus et exul exui errares. sed tempestate iactatur \n mare: timere ergo, non usurpare debetis. elementum innocens \n nil deliquit, temeritas humana sibi est ipsa discrimini. denique \n qui non nauigat nescit timere naufragium. dominus dixit: \n dominamini piscium maris, non dixit: enauigate in \n fluctibus. denique et propheta Iona, qui missus est in \n Nineuem, ut paenitentiam praedicaret, quia uoluit noluit nauigare, \n ut fugeret a facie dei, tempestate turbatus et sorte ductus \n et iactatus in mare et exceptus a ceto est. \n\n \n\n \n \n \n \n \n ","71":" Propheta quoque Dauid ait, cum dei circa hominem commemoraret \n gratiam: omnia subiecisti sub pedibus \n eius, oues et boues uniuersas, insuper et pecora \n < jampi , uolucres caeli et pisces maris, qui perambulant \n semitas maris. piscibus dedit, non hominibus \n perambulare maris semitam. ad escam tibi mare datum est, \n non ad periculum: cibo, non ad mercatum utere. cur tibi \n periculum generas de uoluptate ? cur separatioris elementi \n profunda rimaris? cur inquietas mundi altiora secreta? cur \n postremo saepius sulcare atque exarare fluctus inpatiens nauta \n contendis? cur temptas frequenter innoxia aequora, inritas \n procellas ? o inexplebilis auaritia mercatorum! cedit tibi et \n mare et inquietudinem tuam pelagus non potest sustinere. \n denique totiens recurrentibus mercatoribus exaratum: erubesce, \n Sidon, dixit mare. tamquam fatigati elementi uox I \n ista dicentis est: erubesce, Sidon, hoc est lmeos fluctus \n negotiator arguis, cum sis ipse fluctibus inquietior. erubesce \n uel pudore, quoniam periculo non moueris. uerecundiores \n uenti sunt quam uestrae cnpiditates cupiditates . illi habent otia sua, \n numquam uestra quaereudi quaerendi studia feriantur. et cum otiosa \n tempestas est, numquam uestra otiosa nauigia sunt. uenatur\n\n \n\n \n \n \n unda sub remige, quando quiescit a flamine. \n \n","72":" non parturiui \n inquit nec peperi nec enutriui iuuenes. quid me inquietant \n quos nescio, quos non agnosco?\\' ite in Cartaginem, \n ululate qui inhabitatis insulas! supra dixit: ululate, \n naues Cartaginis ! Cartaginem etenim Tyiii condiderunt \n et ideo Cartaginenses sequuntur luxuriam conditorum transfusa \n in se decolora successione nequitiae, pessimorum uitiomm uitiorum \n heredes deteriores. et bene luxuriosos naues dixit. sicut illae \n uento ita hi cibo iactantur et uino. insulas repleta potu inhabitant \n corpora, naufragiis circumsonant, tunduntur fluctibus \n ebrietatis, nec per diem nec noctu quiescunt. horum igitur \n mercatorum semen in aqua, < in aqua> messis fructus est. in \n aqua enim labores suos seminant, ut pericula metant, in aqua \n illis seges pullulat, in aqua messis exuberat, fructus ipse in \n aqua est, numquam tutus et solidus. unde recte ait: \\'qui\n\n \n\n \n \n \n seminabat in terra non introiuit in negotiationem, immo qui \n seminabat in caelo. sed est et bona terra, in qua quiciimque quicumque \n seminauerit fructus ei caelestes orientur.\\'\n \n ","73":" i UI ulate inquit-iterum ait- naues Cartaginis, quoniam \n perit munitio uestra. et erit in illa die, relinquetur \n Tyrus et infra: eritque post annos LXX Tyrus \n uti canticum meretricis. uide quibus uerbis utatur propheta \n nec refugiat uerborum istiusmodi uilitatem. nos interdum \n refugimus, non quo nobis quam illis lingua sit castior, sed \n auctoritas inferior. maior enim uis rerum in talium expressione \n sermonum est, ut qui delicta non erubescunt erubescant uel \n nomina delictorum. erit inquit Tyrus ut canticum meretricis. \n uidete ne cum aliquis illos choros uiderit duci, turpia \n uerba cantari, dicat: ecce facta est Tyrus ut canticum meretricis. \n \n","74":" oraculum propheticae adnuntiationis impletum. et \n subiecit: accipe citharam, uagare, ciuitas meretrii meretrix \n oblita, bene cithariza multa canta, ut fiat memoria \n tui. et erit post LXX annos Tyrus ut canticum meretricis \n et uisitationem faciet deus Tyri. unde \n\n \n\n \n \n \n possumus et in bono canticum Raab illius meretricis accipere, quae \n exploratores Iesu fideli mente suscepit. nam et dominus ait: \n cantauimus uobis, et non saltastis et Dauid ait: \n cantate domino canticum nouum, cantate domino \n omnis terra, hoc est canticum meretricis, quod illa ante \n meretrix in Adam et Eua terra cantauit, meretrix in populo \n nationum. haec meretrix plurimas meretrices bonas fecit, de \n quibus dictum est a domino Iesu ad illum electum et seniorem \n populum dei: publicani et meretrices praecedunt \n uos in regnum dei. \n \n \n ","75":" Ergo quoniam tam misericordem habemus dominum, qui \n etiam graui ignoscat errori, conuertamur a uitiis, non recedamus \n a lege, praeceptum domini quasi seruuli sedulis studiis \n exequamur. quid nobis cum inpuritatibus et inpudicitiis, quid \n cum operibus diaboli? audistis hodie m lectione decursa quid \n legio dixerit: quid mihi et tibi est, Iesu, fili dei? et \n tu dic, si forte uides pugnare aduersum te diaboli temptamenta: \n \\'quid mihi et tibi est, Belial? ego seruus Christi \n sum, illius redemptus sanguine, illi me totum mancipaui. \n quid mihi et tibi est? non noui opera tua, nihil tuum quaero, \n nihil tuum possideo, nihil tuum desidero.\\' quanto magis nos \n separari oportet a diabolo, si se ille discernit a Christo? et \n si fuimus ei in aliquo obnoxii, iam, non sumus. confugimus \n ad medicum. uulnera superiora curauit, et si quid superest\n\n \n\n \n \n \n acerbitatis, medella non deerit. etsi quid iniuriae fecimus, \n memor non erit qui semel donauit. etsi grauia deliquimus, \n magnum medicum inuenimus, magnam medicinam gratiae \n eius accepimus; magna medicina enim tollit peccata magna. \n","76":" \n habemus etiam plura subdita, quibus peccata nostra redimamus. \n pecuniam habes, redime peccatum tuum. non uenalis \n est dominus, sed tu ipse uenalis es. peccatis tuis uenditus \n es: redime te operibus tuis, redime te pecunia tua. uilis \n pecunia, sed pretiosa est misericordia. elimosyna namque \n a peccato liberat et alibi: redemptio uiri diuitiae \n eius etineuangelio : facite uobis amicos de mammona \n iniquitatis. et uenenum frequenter antidoto temperatur, hoc \n est ueneno uenenum excluditur, ueneno mors repellitur, uita \n seruatur. fac et tu quasi bonus dispensator de instrumento \n auaritiae subsidium misericordiae, sinceritatis gratiam de \n corruptionis inlecebra. \n \n ","77":" Audistis quid hodie lectum sit: ecce uenit dominus \n disperdere orbem terrarum. quasi manu sanctus propheta \n demonstret, quasi oculis aduenientem uideat iudicii indicii \n diem, ita dicit: ecce uenit dominus disperdere orbem \n terrarum. immo quia in spiritu prophetis etiam quae \n futura sunt tamquam praesentia reuelantur, idSo ideo quae uidebat\n\n \n\n \n \n \n nobis quoque demonstrare cupiebat, ut nos ad conuersionem \n ab errore reuocaret. \n \n","78":" nec tamen quisquam frangi debet, cum \n audit quia disperdet dominus orbem terrarum, ne forte dicat: \n Cesto esto , nos grauia peccata commisimus: quid deliquit caelum, \n quid terra, quid mare, ut et illa disperdat? cur perit tam \n pulcher ornatus?\\' angusti est animi eiusmodi opinio. ceterum \n si altius spectes, inuenies hoc esse pro nobis quod putas \n esse contra nos, iudicabis hoc esse pro mundo quod aduersus \n mundum arbitrans arbitraris . non semper stadium refertum est spectatoribus, \n non semper certaminibus inquietum, non semper concretum \n puluere, sed quando certamina, tunc populus in spectaculo, \n luctator in scammate, puluis in stadio. ubi decursa \n certamina, conuentus soluitur, discedit unusquisque aut uictor \n ad gratiam aut uictus ad opprobrium. euehit corona uictorem, \n uictum premit uerecundia, angit iniuria. si quis ergo postea \n ingrediatur stadium, uideat uacuum celebritatis, dicat agonithetae \n cur uacet stadium, cur sileant certamina, cur sollemnitas \n ferietur, respondebit qui agoni praeest: \\'oportet requiescere \n athletas, oportet requiescere spectatores.) qui enim laboris\n\n \n\n \n \n \n est fructus nisi requies post laborem? similiter et orbis \n terrarum aliquando soluendus est, ut sit requies fatigatis. \n \n ","79":" Athletae sumus, in quodam stadio decernimus spiritali. \n denique bonus athleta dicebat: facti sumus spectaculum \n huius mundi et alibi: sic curro non ut in incertum, \n sic enitor, non ut aera caedens, sed castigo corpus \n meum et alibi: superiora obliuiscens et ea quae \n sunt priora adpetens ad destinatum sequor, ad \n brabium. athletae ergo sumus, legitime certandum est. \n multa luctamina sunt, et qui hodie uictus est eras cras se reparat. \n ante ad brabium contenditur, ad coronam postea. numquid \n athleta otio uacat, cum semel dederit certamini nomen suum? \n exercetur cottidie, unguitur cottidie. ipse cibus ei agonisticus \n datur, disciplina exigitur, castimonia custoditur. et tu dedisti \n nomen tuum ad agonem Christi, subscripsisti ad conpetitionem \n coronae: meditare, exercere, ungere oleo laetitiae, unguento \n exinanito. cibus tuus cibus sobrietatis sit, nihil habeat intemperantiae, \n nihil luxuriae, potus tuus parcior, ne quid ebrietatis \n obrepat, custodi corporis castimoniam, ut possis esse habilis \n ad coronam, ne existimatio tua offendat spectatoris affectum,\n\n \n\n \n \n \n ne te fautores tui neclegentem uideant et deserant. spectant \n te archangeli et potestates et dominationes et illa angelorum \n decem milia decem milium. sub tantis erubescere considera \n quam dedecorosum sit, ingressus stadium uigorem animae \n tuae excita, lacertos excute. progressus in scamma necesse \n est excipias puluerem, subeas aestiui solis flagrantiam. grauis \n aestus, sed dulcis uictoria: molesta caligo pulueris, sed speciosa \n tolerantia. nemo stadium puluerulentus ingreditur, sed \n puluerulentum reddunt certamina: ibi colligitur puluis, ubi \n palma proponitur. nemo iterum nitidus coronatur, puluerulentum \n decet uictoria. \n \n","80":" ueni ergo, domine Iesu, exeat corona tua, \n dimitte uictores in requiem, uictos ad conpunctionem. etsi \n disperdis orbem terrarum, plura sunt inuisibilia opera tua \n quam quae uidimus. qui angustioris est animi illa non cernit ceris , \n dolet quod disperdas orbem terrarum, sed qui nouit \n spectare quae inuisibilia sunt gaudet ut uenias et omnes \n liberes. gaudent athletae, qui possunt dicere: ueniat regnum \n tuum, fiat uoluntas tua sicut in caelo et in \n terra. gaudebit creatura mundi, ut a uanitate mundi istius \n liberetur, quae nunc congemiscit et parturit, quia uanitati \n etiam illa creatura subiecta est, donec multiplicetur adoptio\n\n \n\n \n \n \n filiorum et totius corporis redemptio conpleatur. in bono ergo \n disperdet orbem terrarum. erit etenim caelum nouum et nox \n non erit amplius. denique reuelabit, inquit, faciem \n eius, ut reuelata facie spectemus gloriam Christi. \n \n ","81":" Aduertimus igitur in stadio constituti quantis aut delectationi \n aut dolon dolori enmus erimus , qui nunc tautores fautores nobis sunt, ne \n pro nobis incipiant erubescere. sicut enim erit gaudium \n in caelo super uno peccatore paenitentiam ageute agente . \n ita erit maestitia super eo qui non exorata uenia cursum \n uitae huius confecerit. castigemus ergo corpus nostrum ieiuniis, \n fugiamus indecoras comisationes. caueamus ne nobis \n dicatur: ululate a uino, ne ueniat Moyses, Leuitas aduocet. \n quicumque paratus ad dominum armatam dexteram gerat \n separet se ab iis qui manducando et bibendo grauia contraxere \n peccata. et hodie Moyses uenit, cum lex recensetur: \n Moyses uocat, cum lex praecipit.","82":"apostolus docet ut separemus \n nos ab omni fratre inquiete agente. percutiamus \n eum gladio spiritali, qui est uerbum dei. non \n fratris, non propinqui accipiamus personam, sed omnem \n inmundum a Christi secernamus altaribus, ut emundet et \n corrigat lapsus suos, quo ad sacramenta Christi redire\n\n \n\n \n \n \n mereatur. \n \n","83":" si quis autem non est baptizatus, securior conuertatur \n remissionem accipiens peccatorum...... uelut ignis quidam \n peccata consumit, quia Christus in igne et spiritu baptizat. \n denique hunc typum legis in Regnorum libris, ubi Helias \n super altare ligna inposuit et dixit ut mitterent supra de \n hydriis aquam. et dixit: iterate, et iterauerunt. et \n dixit: iterate tertio, et iterauerunt et tertio et, cum \n manaret aqua, precatus est Helias, et ignis descendit e caelo. \n tu es homo super altare, qui ablueris aqua, cuius exuritur \n culpa ut uita renouetur; lignum enim et stipulam consumit \n ignis. noli timere ignem per quem inluminaris. ideo tibi \n dicitur: accedite ad eum et inluminamini. suscipite \n iugum Christi. nolite timere quia iugum est: festinate, quia \n leue est. non conterit colla, sed honestat. quid dubitatis, quid \n procrastinatis ? non alligat ceruicem uinculis, sed mentem \n gratia copulat, non necessitate constringit,\n \n","84":" ..... quid negas \n adhuc esse temporis? omne tempus oportunum ad indulgentiam. \n si aurum tibi offeram, non mihi dicis: cras ueniam, \n sed iam exigis. nemo differt, nullus excusat: redemptio\n\n \n\n \n \n \n animae promittitur, et nemo festinat. Iohannes in paenitentiam \n baptizabat, et omnis Iudaea conueniebat: Christus baptizat \n in spiritu, Christus gratiam dispensat, et cum fastidio conueuitur. \n typum baptismatis demonstrauit Helias et caelum \n aperuit, quod fuit clausum tribus annis et sex mensibus. \n quanto maiora munera ueritatis sunt! aperuit utique caelum \n non pluuia descendens, sed ascendens gratia; nemo enim \n nisi per aquam et spiritum ascendit in regnum caelorum. \n clauserat caelum hominibus perfidia, sed aperuit fides. \n \n","85":" patebat \n et ante hoc caelum hominibus. denique Enoch raptus ad caelum \n est. iterum clausum est, sed aperuit Helias. qui raptus \n est curru. et uos potestis ascendere, si sacramenti gratiam \n consequamini . quousque delectationes, quousque comissationes? \n instat iudicii dies: dum differs gratiam, mors adpropinquat. \n quis dicat: (non mihi nunc uacat, occupatus sum, non mihi \n demonstres lumen, nolo tam cito me redimas, non mihi \n adhuc opus est regnum caeleste?\\' nonne hoc dicit qui excusat \n a baptismate? et quanta gratia renouaris, o homo! < purgaris > \n et non exureris, sanaris et non doles, reformaris et non \n dissolueris, ictum mortis non excipis et resurgis. et adhuc dissimulas, adhuc expectas ut uiuas saeculo, postea te reseruas \n deo? ignoras quod Cain propterea displicuerit\n\n \n\n \n \n \n sacrificium, quoniam non primitiua optulit, sed primitiuis ipse perfunctus \n de sequentibus munus deo temptauit offerre, Abel \n autem primitiarum oblatione praelatus meruit insigne pietatis?\n\n \n\n \n\n \n \n\n"},"edition":"Ambrose Saint, Bishop of Milan -397, De Helia et Ieiunio","original-urn":"urn:cts:latinLit:stoa0022.stoa025.opp-lat1","commit":"4b652849b44bb65850745ad94943186208ad49c2","author":"sanctus ambrosius","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de helia et ieiunio","urn":"urn:cts:latinLit:stoa0022.stoa025.opp-lat1-simple"}