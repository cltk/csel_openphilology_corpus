{"text":{"1":"\n Quoniam unusquisque homo humani generis pars est \n et sociale quiddam est humana natura magnumque habet et \n naturale bonum, uim quoque amicitiae, ob hoc ex uno deus \n uoluit omnes homines condere, ut in sua societate non sola \n similitudine generis, sed etiam cognationis uinculo tenerentur. \n prima itaque naturalis humanae societatis copula uir et uxor \n est. quos nec ipsos singulos condidit deus et tamquam alienigenas \n iunxit, sed alteram creauit ex altero, signans etiam \n uim coniunctionis in latere, unde illa detracta formata est. \n lateribus enim sibi iunguntur, qui pariter ambulant et pariter \n quo ambulant intuentur. consequens est conexio societatis in \n filiis, qui unus honestus fructus est non coniunctionis maris\n\n \n\n \n \n \n et feminae, sed concubitus. poterat enim esse in utroque \n sexu etiam sine tali commixtione alterius regentis, alterius \n obsequentis amicalis quaedam et germana coniunctio. \n \n \n","2":"\n Nec nunc opus est, ut scrutemur et in ea quaestione \n definitam sententiam proferamus, unde primorum hominum \n proles posSet exsistere, quos benedixerat deus dicens: crescite \n et multiplicamini et inplete terram, si non \n peccassent, cum mortis condicionem corpora eorum peccando \n meruerint nec esse concubitus nisi mortalium corporum possit. \n plures enim de hac re sententiae diuersaeque extiterunt; et \n si examinandum sit, ueritati diuinarum scripturarum quaenam \n earum potissimum congruat, prolixae disputationis negotium \n est. siue ergo sine coeundi conplexu alio aliquo modo, si non \n peccassent, habituri essent filios ex munere omnipotentissimi \n creatoris, qui potuit etiam ipsos sine parentibus condere, qui \n potuit carnem Christi in utero uirginali formare et, ut iam \n ipsis infidelibus loquar, qui potuit apibus prolem sine concubitu \n dare; sine ibi multa mystice ac figurate dicta sint \n aliterque sit intellegendum, quod scriptum est: inplete \n terram et dominamini eius, id est, ut plenitudine et \n perfectione uitae ac potestatis id fieret, ut ipsum quoque incrementum \n et multiplicatio, qua dictum est: crescite et\n\n \n\n \n \n \n multiplicamini, prouectu mentis et copia uirtutis intellegatur, \n sicut in psalmo positum est: multiplicabis me \n in anima mea in uirtutem, nec data sit homini prolis \n ista successio, nisi posteaquam causa peccati futura erat in \n morte decessio; siue corpus non spiritale illis hominibus, sed \n primo animale factum erat, ut oboedientiae merito postea \n fieret spiiitale spiritale ad inmortalitatem capessendam non post mortem, \n quae inuidia diaboli intrauit in orbem terrarum et \n facta est poena peccati, sed per illam commutationem, quam \n significat apostolus, ubi ait: deinde nos uiuentes qui \n reliqui sumus simul cum illis rapiemur in nubibus \n in obuiam Christo in aera, ut illa corpora primi \n coniugii et mortalia fuisse intellegamus prima conformatione \n et tamen non moritura, nisi peccassent, sicut minatus erat \n deus \u2014 tamquam si uulnus minaretur, quia uulnerabile corpus \n erat, quod tamen non accidisset, nisi fieret quod ille uetuissetit-a \n ergo possent etiam per concubitum talium corporum \n generationes subsistere, quae usque ad certum modum haberent \n incrementum nec uergerent tamen in senium aut usque \n in senium, nec tamen in mortem, donec illa benedictionis \n multiplicatione terra inplereter. si enim uestibus Israhelitarum \n praestitit deus per annos quadraginta sine ullo detrimento\n\n \n\n \n \n \n proprium statum, quanto magis praestaret corporibus oboedientium \n praecepto suo felicissimum quoddam temperamentom temperamentum \n certi status, donec m in melius conuerterentur non morte bominis hominis , \n qua corpus ab anima deseritur, sed beata commutatione \n a mortalitate ad inmortalitatem, ab animali ad spiritalem \n qualitatem! \n \n Harum sententiarum quae uera sit, uel si alia uel aliae \n possunt adhuc ex illis uerbis elculpi exculpi , quaerere ac disserere \n longum est. \n \n \n","3":"\n Illud nunc dicimus, secundum istam condicionem nascendi \n et mOlieudi , quam nouimus et in qua creati sumus, aliquid \n boni esse coniugium masculi et feminae: cuius confoederationem \n ita diuina scriptura commendat, ut nec dimissae a uiro \n nubere liceat alteri, quamdiu uir eius uiuit, nec dimisso ab \n uxore liceat alteram ducere, nisi mortua fuerit, quae recessit. \n bonum ergo coniugii, quod etiam dominus in euangelio confirmauit, \n non solum quia prohibuit dimittere uxorem nisi ex \n causa fornicationis, sed etiam quia uenit inuitatus ad nuptias, \n cur sit bonum, merito quaeritur. quod mihi non uidetur \n propter solam filiorum procreationem, sed propter ipsam etiam \n naturalem in diuerso sexu societatem; alioquin non iam diceretur \n coniugium in senibus, praesertim si uel amisissent filios \n uel minime genuissent. nunc uero in bono licet annoso coniugio, \n etsi emarcuit ardor aetatis inter masculum et feminam, \n uiget tamen ordo caritatis inter maritum et uxorem, qui\n\n \n\n \n \n \n quanto meliores sunt, tanto maturius a conmixtione carnis. \n suae pari consensu se continere coeperunt, non ut neceasitatis necessitatis \n esset postea non posse quod uellent, sed ut laudis esset \n primum noluisse quod possent. si ergo seruatur fides honoris \n et obsequiorum inuicem debitorum ab alterutro sexu, etiamsi \n languescentibus et prope cadauerinis utrisque membris, animorum \n tamen rite coniugatorum tanto sincerior, quanto probatior, \n et tanto securior, quanto placidior castitas perseuerat. \n habent etiam id bonum coniugia. quod carnalis uel iuuenalis \n incontinentia, etiamsi uitiosa est, ad propagandae prolis redigitur \n honestatem, ut ex malo libidinis aliquid boni faciat \n copulatio coniugalis, deinde quia reprimitur et quodam modo \n uerecundius aestuat concupiscentia carnis, quam temperat \n parentalis affectus. intercedit enim quaedam grauitas feruidae \n uoluptatis, cum in eo, quod sibi uir et mulier adhaerescunt, \n pater et mater esse meditantur. \n \n \n","4":"\n Huc accedit, quia in eo ipso, quod sibi inuicem, \n coniuges . debitum soluunt, etiamsi id aliquanto intemperantius \n et incontinentius expetant, fidem tajnen sibi pariter debent. \n cui fidei tantum iuris tribuit apostolus, ut eam potestatem \n appellaret dicens: mulier non habet potestatem corporis \n sui, sed uir; similiter autem et uir non \n habet potestatem corporis sui, sed mulier. huius \n autem fidei uiolatio dicitur adulterium, cum uel propriae \n libidinis instinctu uel alienae consensu cum altero uel altera\n\n \n\n \n \n \n contra pactum coniugale concumbitur. atque ita frangitur \n fides, quae in rebus etiam corporeis et abiectis magnum animi \n bonum est; et ideo eam saluti quoque corporali, qua etiam \n uita ista continetur, certum est debere praeponi. etsi enim \n exigua palea prae multo auro paene res nulla est, fides tamen, \n cum in negotio paleae sicut in auri sincera seruatur, non \n ideo minor est, quia in re minore seruatur. cum uero ad \n peccatum admittendum adhibetur fides, mirum si fides appellanda \n est; uerumtamen qualiscumque sit, si et contra ipsam \n fit, peius fit, nisi cum propterea deseritur, ut ad aeram ueram fidem \n ac legitimam redeatur, id est, ut peccatum emendetur uoluntatis \n prauitate correcta. tamquam si quisque, cum hominem \n solus expoliare non possit, inueniat socium iniquitatis et cum \n eo paciscatur, ut simul id faciant spoliumque partiantur, quo \n facinore commisso totum solus auferat. dolet quidem ille et \n fidem sibi seruatam non esse conqueritur; uerum in ipsa soa \n querela cogitare debet potius in bona uita ipsi humanae \n societati fuisse soruandam, ne praeda iniqua ex homine fieret, \n si sentit, quam inique sibi in peccati societate seruata non \n fuerit. ille quippe utrubique perfidus profecto sceleratior indicandus \n est. at si id, quod male fecerant, ei displicuisset et\n\n \n \n \n propterea cum participe facinoris praedam diuidere noluisset, \n ut homini, cui ablata fuerat, redderetur, eum perfidum nec \n perfidus diceret. ita mulier, si fide coniugali uiolata fidem \n semet adultero, utique mala est; sed si nec adultero, peior \n est. porro si eam flagitii paeniteat et ad castitatem rediens \n coniugalem pacta ac placita adulterina rescindat, miror, si \n eam fidei uiolatricem uel ipse adnlter adulter putabit. \n \n \n","5":"\n Solet etiam quaeri, cum masculus et femina, nec ille \n maritus nec illa uxor alterius, sibimet non filiorum procreandorum , \n sed propter incontinentiam solius concubitus causa \n copulantur ea fide media, ut nec ille cum altera nec illa cum \n altero id faciat, utrum nuptiae sint uocandae. et potest quidem \n fortasse non absurde hoc appellari conubium, si usque ad \n mortem alicuius eorum id inter eos placuerit et prolis generationem, \n quamuis non ea causa coniuncti sint, non tamen \n uitauerint, ut uel nolint sibi nasci filios uel etiam opere aliquo \n malo agant, ne nascantur. ceterum si uel utrumque uel unum \n horum desit, non inuenio, quemadmodum has nuptias appellare \n possimus. etenim si aliquam sibi uir ad tempus adhibuerit, \n donec aliam dignam uel honoribus uel facultatibus suis inueniat, \n quam conparem ducat, ipso animo adulter est, nec \n cum illa, quam cupit inuenire, sed cum ista, cum qua sic \n cubat, ut cum ea non habeat maritale consortium. unde et \n ipsa hoc sciens ac uolens inpudice utique miscetur ei, cum\n\n \n\n \n\n \n \n \n quo non habet foedus uxorium. uerumtamen si ei tori \n fidem seruet et, cum ille uxorem duxerit, nubere ipsa non \n cogitet atque a tali prorsus opere continere se praeparet, \n adulteram quidem fortassis facile appellare non audeam; non \n peccare tamen quis dixerit, cum eam uiro, cuius uxor non \n est, misceri sciat? iam uero si ex illo concubitu, quantum ad \n ipsam attinet, nonnisi filios nelit uelit et, quidquid ultra causam \n procreandi patitur, inuita patiatur, multis quidem ista matronis \n anteponenda est, quae tametsi non sunt adolterae adulterae , uiros \n tamen suos plerumque etiam continere cupientes ad reddendum \n carnale debitum cogunt non desiderio prolis, sed ardore concupiscentiae \n ipso suo iure intemperanter utentes, in quaruni quarum \n ... 1tamen nuptiis bonum est hoc ipsum, quod nuptae sunt. ad \n hoc enim nuptae sunt, ut illa concupiscentia redacta ad legitimum \n uinculum non deformis et dissoluta fluitaret, habeus habens \n de se ipsa inrefrenabilem carnis infirmitatem, de nuptiis autem \n indissolubilem fidei societatem, de se ipsa progressum inmoderate \n coeundi, de nuptiis modum caste procreandi. etsi \n enim turpe est libidinose uti uel marito, honestum est tamen \n nolle misceri nisi marito et non parere nisi de marito. \n \n \n Sunt item uiri usque adeo incontinentes, ut coniugibus \n nec grauidis parcant. quidquid ergo inter se coniugati inmodestum, \n inuerecundum, sordidum gerunt, uitium est hominum, \n non culpa nuptiarum. \n \n \n","6":"\n Iam in ipsa quoque inmoderatiore exactione debiti\n\n \n \n \n carnalis, quam eis non secundum imperium praecepit, sed secundum \n ueniam concedit apostolus, ut etiam praeter causam procreandi \n sibi misceantur, etsi eos praui mores ad talem concubitum inpellunt, \n nuptiae tamen ab adulterio seu fornicatione defendunt. \n neque enim illud propter nuptias admittitur, sed propter nuptias \n ignoscitur. debent ergo sibi coniugati non solum ipsius seius sui \n conmiscendi fidem liberorum procreandorum causa, quae prima \n eat humani generis in ista mortalitate societas, uerum etiam \n infirmitatis inuicem excipiendae ad inlicitos concubitus euitandos \n mutuam quodam modo seruitutem, ut, etsi alteri eorum \n perpetua continentia placeat, nisi ez alterius consensu non possit; \n et ad hoc enim uxor non habet potestatem \n corporis sui, sed uir; similiter et uir non habet \n potestatem corporis sui, sed mulier, ut et quod non \n filiorum procreandorum, sed infirmitatis et incontinentiae causa \n expetit uel ille de matrimonio uel illa de marito, non sibi \n alterutrum negent, ne per hoc incidant in damnabiles corruptelas \n temptante satana propter incontinentiam uel amborum \n uel cuiusquam eorum. coniugalis enim concubitus generandi \n gratia non habet culpam; concupiscentiae uero satiandae, sed \n tamen cum coniuge, propter tori fidem uenialem habet culpam; \n adulterium uero siue fornicatio letalem habet culpam. ac per \n hoc melior est quidem ab omni concubitu continentia quam \n uel ipse matrimonialis concubitus, qui fit causa gignendi. \n \n Sed quia illa continentia meriti amplioris est, reddere \n uero debitum coniugale nullius est criminis, exigere autem\n\n \n\n \n\n \n \n \n ultra generandi necessitatem culpae uenialis, fornicari porro \n uel moechari puniendi criminis, cauere debet caritas coniugalis, \n ne, dum sibi quaerit, unde amplius honoretur, coniugi faciat, \n unde damnetur. qui enim dimittit uxorem suam excepta \n causa fornicationis facit eam moechari. \n usque adeo foedus illud initum nuptiale cuiusdam sacramenti \n res est, ut nec ipsa separatione inritum fiat, quandoquidem \n uiuente uiro et a quo relicta est moechatur, si alteri nupserit, \n et ille huius mali causa est qui reliquit. \n \n \n","7":"\n Miror autem, si, quemadmodum licet dimittere adulteram \n uxorem, ita licet ea dimissa alteram ducere. facit enim de \n hac re sancta scriptura difficilem nodum dicente apostolo ex \n praecepto domini mulierem a uiro non debere discedere; quodsi \n discesserit, manere innuptam aut uiro suo reconciliari: \n cum recedere utique et manere innupta nisi ab adultero uiro \n non debeat, ne recedendo ab eo, qui adulter non est, faciat \n eum moechari. reconciliari autem uiro uel tolerando, si se \n ipsa continere non potest, uel correcto forsitan iuste potest. \n quomodo autem uiro possit esse licentia ducendae alterius, \n si adulteram reliquerit, cum mulieri non sit nubendi alteri, \n si adulterum reliquerit, non uideo. quae si ita sunt, tantum \n ualet illud sociale uinculum coniugum, ut, cum causa procreandi \n conligetur, nec ipsa causa procreandi soluatur. possit\n\n \n\n \n \n \n enim homo dimittere sterilem uxorem et ducere, de qua filios \n habeat, et tamen non licet, et nostris quidem iam temporibus \n ac more Romano nec superducere, ut amplius habeat quam \n unam uiuam; et utique relicta adultera uel relicto adultero \n possent plures nasci homines, si uel illa alteri nuberet uel \n ille alteram duceret. quod tamen si non licet, sicut diuina \n regula praescribere uidetur, quem non faciat intentum, quid \n sibi uelit tanta firmitas uinculi coniugalis? quod nequaquam \n puto tantum ualere potuisse, nisi alicuius rei maioris ex hac \n infirma mortalitate hominum quoddam sacramentum adhiberetur, \n quod deserentibus hominibus atque id dissoluere cupientibus \n inconcussum illis maneret ad poenam, siquidem interueniente \n diuortio non aboletur illa confoederatio nuptialis, ita \n ut sibi coniuges sint etiam separati, cum illis autem adulterium \n committant, quibus fuerint etiam post suum repudiuifl repudium \n copulati, uel illa uiro uel ille mulieri. nec tamen nisi in \n ciuitate dei nostri, in monte sancto eius talis est \n causa cum uxore. \n \n Ceterum aliter se habere iura gentilium quia ignorat? \n ubi interposito repudio sine reatu. aliquo ultionis humanae et \n illa, cui uolnerit uoluerit , nubit et ille, quam uoluerit, ducit. cui consuetudini \n simile aliquid propter Israhelitarum duntiam duritiam uidetur \n permisisse Moyses de libello repudii. qua in re exprobratio \n quam approbatio diuortii magis apparet.\n\n \n\n \n \n \n \n \n\n","8":"\n Honorabiles ergo nuptiae in omnibus et torus \n inmaculatus. quod non sic dicimus bonum, ut in fornicationis \n conparatione sit bonum; alioquin duo mala erunt, \n quorum alterum peius; aut bonum erit et fornicatio, quia est \n peius adulterium \u2014 peius est enim alienum matrimonium uiolare \n quam meretrici adhaerere - et bonum adulterium, quia \n est peior incestus \u2014 peius est enim cum matre quam cum \n aliena uzore uxore concumbere \u2014 et donec ad ea perueniatur, quae, \n sicut ait apostolus, turpe est etiam dicere, omnia bona \n erunt in conparatione peiorum. hoc autem falsum esse quis \n dubitet? non ergo duo mala sunt conubium et fornicatio, \n quorum alterum peius, sed duo bona sunt conubium et continentia, \n quorum alterum est melius, sicut ista temporalis \n sanitas et inbecillitas non sunt duo mala, quorum alterum \n peius, sed ista sanitas et inmortalitas duo bona sunt, quorum \n alterum melius. item scientia et uanitas non duo mala sunt, \n quorum uanitas peius, sed scientia et raritas caritas duo bona sunt, \n quorum cantas caritas melius. namque scientia destruetur, ait \n apostolus, et tamen huic tempori necessaria est; caritas \n autem numquam cadet. sic et mortalis ista generatio, \n propter quam fiunt nuptiae, destruetur; ab omni autem concubitu \n inmunitas et hic angelica meditatio est et permanet \n in aeternum. sicut autem ieiuniis sacrilegorum meliora sunt \n prandia iustorum, ita nuptiae fidelium uirginitati anteponuntur \n inpiarum. uerumtamen neque ibi prandium ieiunio, sed iustitia \n sacrilegio neque hic nuptiae uirginitati, sed fides inpietati\n\n \n\n \n \n \n praefertur. ad hoc enim iusti, cum opus est, prandent, ut \n tamquam boni domini quod iustum et aequum est seruis \n corporibus praebeant; ad hoc autem sacrilegi ieiunant, ut \n daemonibus seruiant. sic ad hoc nubunt iideles fideles , ut maritis \n pudice copulentur; ad hoc autem sunt uirgines inpiae, ut a \n uero deo fornicentur. sicut ergo bonum erat, quod Martha \n faciebat occupata circa ministerium sanctorum, sed melius, \n quod Maria soror eius sedens ad pedes domini et \n audiens uerbum eius: ita bonum Susannae in coniugali \n castitate laudamus, sed tamen ei bonum uiduae Annae ac \n multo magis Mariae uirginis anteponimus. bonum erat, quod \n faciebant, quae de substantia sua Christo ac discipulis eius \n necessaria ministrabant; sed melius, qui omnem suam substantiam \n dimiserunt, ut expeditiores eundem dominum sequerentur. \n in his autem binis bonis, siue quae isti siue quae \n Martha et Maria faciebant, fieri non posset, quod melius est, \n nisi altero praetermisso aut relicto. unde intellegendum est \n non ideo malum putandum esse nuptias, quia, nisi ab eis \n abstineatur, non potest haberi uidualis castitas aut uirginalis \n integritas. neque enim ideo malum erat, quod Martha faciebat, \n quia, nisi inde abstineret soror eius, non faceret, quod melius \n erat; aut ideo malum est suscipere iustum aut prophetam in \n domum suam, quia nec domum habere debet, ut quod melius \n est faciat qui uult ad perfectionem Christum sequi. \n \n \n\n","9":"\n Sane uidendum est alia bona nobis deum dare,\n\n \n\n \n \n \n quae propter se ipsa expetenda sunt, sicut est sapientia, \n salus, amicitia, alia, quae propter aliquid sunt necessaria, \n sicut doctrina, cibus, potus, somnus, coniugium, concubitus. \n horum enim quaedam necessaria sunt propter sapientiam, sicut \n doctrina, quaedam propter salutem, sicut cibus et potus et \n somnus, quaedam propter amicitiam, sicut nuptiae uel concubitus; \n hinc enim subsistit propagatio generis humani, in quo \n societas amicalis magnum bonum est. his itaque bonis, quae \n propter aliud necessaria sunt, qui non ad hoc utitur, propter \n quod instituta sunt, peccat alias uenialiter, alias damnabiliter. \n quisquis uero eis propter hoc utitur. propter quod data sunt, \n bene facit. cui ergo non sunt necessaria, si non eis utitur, \n melius facit. proinde ista bona cum opus habemus, bene uolumus; \n sed melius ea nolumus quam uolumus, quia tunc \n melius nos habemus, cum ea necessaria non habemus. ac per \n hoc bonum est nubere, quia bonum est filios procreare, matrem \n familias esse; sed melius est non nubere, quia melius est ad \n ipsam humanam societatem hoc opere non egere. ita enim \n iam sese habet humanum genus, ut aliis, qui se non continent, \n non solum per nuptias occupatis, sed multis etiam per inlicitos \n concubitus luxuriantibus bono creatore de malis eorum \n faciente, quod bonum est, non desit numerositas prolis et \n abundantia successionis, unde sanctae amicitiae conquirantur. \n ex quo colligitur primis temporibus generis humani maxime \n propter dei populum propagandum, per quem et prophetaretur i5 \n\n \n\n \n \n \n et naseeretur nasceretur princeps et saluator omnium populorum, uti \n debuisse sanctos isto non propter se expetendo, sed propter \n aliud necessario bono nuptiarum; nunc uero, cum ad ineundam \n sanctam et sinceram societatem undique ex omnibus gentibus \n copia spiritalis cognationis exuberet, etiam propter solos \n filios conubia copulare cupientes, ut ampliore continentiae \n bono potius utantur, admonendi sunt. \n \n \n","10":"\n Sed noui, quid murlllUrent . quid? si, inquiunt, omnes \n homines uelint ab omni concubitu continere, unde subsigteret subsisteret \n genus humanum? utinam omnes hoc uellent dumtaxat in \n caritate de corde puro et conscientia bona et fide \n non ficta! multo citius dei ciuitas conpleretur et adceleraretur \n terminus saeculi. quid enim aliud hortaii hortari apparet apostolum, \n ubi ait, cum inde loqueretur: uellem omnes esse \n sicut me ipsum? aut illo loco: hoc autem dico, fratres: \n tempus breue est; reliquum est, ut et hi, qui \n habent uxores, tamquam non habentes sint; et qui \n flent, tamquam non flentes; et qui gaudent, tamquam \n non gaudentes; et qui emunt, tamquam non \n ementes; et qui utuntur hoc mundo, tamquam non \n utantur: praeterit enim figura huius mundi. uolo \n uos sine sollicitudine esse. deinde subiungit: qui sine \n uxore est, cogitat ea quae sunt domini, quomodo \n placeat domino. qui autem matrimonio iunctus \n est, cogitat quae sunt mundi, quomodo placeat\n\n \n\n \n \n \n uxori. et diuisa est mulier innupta et uirgo: quae \n innupta est, sollicita est ea quae sunt domini, ut \n sit sancta et corpore et spiritu; quae autem nupta \n est, sollicita est quae sunt mundi, quomodo placeat \n uiro. unde mihi uidetur hoc tempore solos eos, qui se \n non continent, coniugari oportere - secundum illam eiusdem \n apostoli sententiam: quodsi se non continent, nubant; \n melius est enim nubere quam uri. \n \n \n","11":"\n Nec ipsis tamen peccatum sunt nuptiae, quae, si in \n conparatione fornicationis eligerentur, minus peccatum essent \n quam fornicatio, sed tamen peccatum essent. nunc autem quid \n dicturi sumus aduersus euidentissimam uocem apostoli dicentis: \n quod uult faciat; non peccat, nubat, et: si acceperis \n uxorem, non peccasti; et si nupserit uirgo, \n non peccat. hinc certe iam dubitare fas non est nuptias \n non esse peccatum. non itaque nuptias secundum ueniam \n concedit apostolus - nam quis ambigat absurdissime dici non \n eos peccasse, quibus uenia datur? \u2014 sed illum concubitum secundum \n ueniam concedit, qui fit per incontinentiam, non sola \n causa procreandi et aliquando nulla causa procreandi, quem \n nuptiae non fieri cogunt, sed ignosci inpetrant: si tamen non \n ita sit nimius, ut inpediat quae seposita esse debent tempora \n orandi, nec inmutetur in eum usum, qui est contra naturam,\n\n \n\n \n \n \n de quo apostolus tacere non potuit, cum de corruptelis nimis \n inmundorum et inpiorum hominum loqueretur. concubitus enim \n necessarius causa generandi inculpabilis et solus ipse nuptialis \n est. ille autem, qui ultra istam necessitatem progreditur, iam \n non rationi, sed libidini obsequitur. et hunc tamen non exigere, \n sed reddere coniugi, ne fornicando damnabiliter peccet, ad \n personam pertinet coniugalem. si autem ambo tali concupiscentiae \n subiguntur, rem faciunt non plane nuptiarum. uerumtamen \n si magis in sua coniunctione diligunt quod honestum, \n quam quod inhonestum est, id est quod nuptiarum quam id, \n quod non est nuptiarum, hoc eis auctore apostolo secundum \n ueniam conceditur: cuius delicti non habent hortatrices nuptias, \n sed deprecatrices, si dei misericordiam non a se auertant, uel \n non abstinendo quibusdam diebus, ut orationibus uacent, et \n per hanc abstinentiam sicut per ieiunia commendent preces \n suas, uel inmutando naturalem usum in eum usum, qui est \n contra naturam, quod damnabilius fit in coniuge. \n \n \n","12":"\n Nam cum ille naturalis usus, quando prolabitur \n ultra pacta nuptialia, id est ultra propagandi necessitatem, \n uenialis sit in uxore, in meretrice damnabilis, iste, qui est \n contra naturam, execrabiliter fit in meretrice, sed execrabilius \n in uxore. tantum ualet ordinatio creatoris et ordo creaturae, \n ut in rebus ad utendum concessis, etiam cum modus\n\n \n\n \n \n \n exceditur , longe sit tolerabilius quam in ea, quae concessa non \n sunt, uel unus uel rarus excessus. et ideo in re concessa inmoderatio \n coniugis, ne in rem non concessam libido prorumpat, \n toleranda est. hinc est etiam, quod longe minus peccat quamlibet \n adsiduus ad uxorem quam uel rarissimus ad fomicationem fornicationem . \n cum uero uir membro mulieris non ad hoc concesso \n uti uoluerit, turpior est uxor, si in se, quam si in alia fieri \n permiserit. decus ergo coniugale est castitas procreandi et \n reddendi carnalis debiti fides: hoc est opus nuptiarum, hoc \n ab omni crimine defendit apostolus dicendo: etsi et acceperis \n uxorem, non peccasti; et si nupserit uirgo, non \n peccat, et: quod uult faciat; non peccat, nubat. \n exigendi autem debiti ab alterutro sexu inmoderatior progressio \n propter illa, quae supra dixit, coniugibus secundum ueniam \n conceditur. \n \n \n \n","13":"\n Quod ergo ait: quae innupta est, cogitat ea \n quae sunt domini, ut sit sancta et corpore et \n spiritu, non sic accipiendum est, ut putemus non esse \n sanctam corpore christianam Christianam coniugem castam. omnibus quippe \n fidelibus dictum est: nescitis, quia corpora ueatra uestra \n templum inuobis est spiritus sancti, quem habetis \n a deo? sancta sunt ergo etiam corpora coniugatorum fidem \n sibi et domino seruantium. cui sanctitati cuiuslibet eorum \n nec infidelem coniugem obsistere, sed potius sanctitatem \n uxoris prodesse infideli uiro aut sanctitatem uiri prodesse\n\n \n\n \n \n \n infideli uxori idem apostolus testis est dicens: sanctificatus \n est enim uir infidelis in uxore, et sanctificata est \n mulier infidelis in fratre. proinde illud dictum est \n secundum ampliorem sanctitatem innuptarum quam nuptarum, \n cui merces etiam debetur amplior secundum quod isto bono \n illud est melius, quia et hoc solum cogitat, quomodo placeat \n domino. neque enim femina fidelia fidelis , seruans pudicitiam coniugalem, \n non cogitat, quomodo placeat domino, sed utique \n minus, quia cogitat etiam quae sunt mundi, quomodo placeat \n uiro. hoc enim de illis dicere uoluit, quod possunt babere habere \n quodam modo de necessitate conubii, ut cogitent quae sunt \n mundi, quomodo placeant uiris suis. \n \n \n","14":"\n Quod utrum de omnibus nuptis dixerit, an de \n talibus quales ita multae sunt, ut paene omnes putari possint, \n non inmerito dubitatur. neque enim et illud, quod de innuptis \n ait: quae innupta est, cogitat ea quae sunt domini, \n ut sit sancta et corpore et spiritu, ad omnes innuptas \n pertinet, cum sint quaedam uiduae mortuae, quae in deliciis \n uiuunt. uerumtamen quod attinet ad quandam distinctionem \n et quasi proprietatem innuptarum atque nuptarum, sicut \n nimium detestanda est, quae continens a nuptiis, id est a re \n concessa, non continet a delictis uel luxuriae uel superbiae \n uel curiositatis et uerbositatis, ita rara nupta est, quae in \n ipso quoque obsequio coniugali non cogitat nisi quomodo\n\n \n\n \n \n \n placeat deo, ornando se non intortis crinibus aut auro \n et margaritis et ueste pretiosa, sed quod decet \n mulieres promittentes pietatem per bonam conuersationem. \n talia quippe coniugia Petrus quoque apostolus \n praecipiendo describit. similiter, inquit, mulieres obaudientes \n maritis suis, ut et si qui non credunt \n uerbo, per mulieris conuersationem sine loquella \n lucrifieri possint, uidentes timorem et castam \n conuersationem uestram: ut sint non quae a foris \n ornantur capillorum incrispationibus aut circumdatae \n auro aut ueste decora, sed ille absconditus \n cordis uestri homo in illa perpetuitate quieti et \n modesti spiritus, qui et apud dominum locuples \n est. nam sic quaedam sanctae mulieres, quae in \n dominum sperabant, ornabant se, obsequentes \n uiris suis, quomodo Sarra obaudiebat Abrahae, \n dominum illum uocans, cuius factae estis filiae \n benefacientes et non timentes ullum uanum timorem. \n uiri simili ratione concordes et caste uiuentes \n cum uxoribus uestris et tamquam uasi infirmiori \n et subiecto tribuite honorem quasi coheredibus \n gratiae, et uidete ne inpediantur orationes \n uestrae. itane uero coniugia talia non cogitant ea quae sunt\n\n \n\n \n \n \n domini, quomodo placeant domino? sed perrara sunt \u2014 quis \n negat? \u2014 et in ipsa raritate paene omnes, qui tales sunt, non \n ut tales essent, coniuncti sunt, sed iam coniuncti tales \n facti sunt. \n \n \n","15":"\n Qui enim nostri temporis homines christiani, \n nuptiarum uinculo liberi ualentes ab omni concubitu se continere, \n cum iam tempus esse perspicerent, sicut scriptum \n est, non amplectendi, sed abstinendi ab amplexu, \n non potius eligerent uel uirginalem uel uidualem continentiam \n conseruare quam tribulationem carnis, sine qua coniugia esse \n non possunt \u2014 ut alia taceantur a quibus parcit apostolus nullo \n iam cogente humanae societatis officio sustinere? sed \n cum dominante concupiscentia fuerint copulati, si eam postea \n uicerint, quia non ita licet dissoluere coniugium, sicut licebat \n non conligare, fiunt tales, quales profitetur forma nuptiarum, \n ita ut uel pari consensu ascendant celsiorem sanctitatis gradum \n aut, si non ambo sunt tales, erit, qui talis est non exactor, \n sed redditor debiti, seruans in omnibus castam religiosamque \n concordiam. illis uero temporibus, cum adhuc propheticis \n sacramentis salutis nostrae mysterium uelabatur, etiam qui \n ante nuptias tales erant, officio propagandi nuptias copulabant, \n non uicti libidine, sed ducti pietate: quibus si optio talis \n daretur, qualis reuelato nono nouo testamento data est dicente \n domino: qui potest capere, capiat, non eos dubitat\n\n \n\n \n \n \n etiam cum gaudio suscepturos fuisse, qui diligenter intentus \n legit, quomodo coniugibus utebantur, cum et plures habere \n uni uiro licebat, quas castius habebat quam nunc unam quilibet \n istorum, quibus uidemus quid secundum ueniam concedat \n apostolus. habebant enim eas in opere generandi, non \n in morbo desiderii sicut gentes, quae ignorant \n deum. quod tam magnum est, ut multi hodie facilius se \n tota uita ab omni concubitu abstineant quam modum teneant \n non coeundi nisi prolis causa, si matrimonio copulentur. \n nempe multos habemus fratres et socios caelestis hereditatis \n utriusque sexus continentes, siue expertos nuptias siue ab \n omni tali conmixtione integros; nempe innumerabiles sunt. \n quem tandem audiuimus inter familiaria conloquia, siue eorum, \n qui coniugati sunt, siue qui fuerunt, indicantem nobis numquam \n se coniugi esse conmixtum nisi sperando conceptam conceptum ? \n quod ergo praecipiunt coniugatis apostoli, hoc est nuptiarum: \n quod autem uenialiter concedunt aut quod inpedit orationes, \n non cogunt nuptiae, sed ferunt. \n \n \n","16":"\n Itaque si forte \u2014 quod utrum fieri possit ignoro \n magisque fieri non posse existimo \u2014 sed tamen, si forte ad \n tempus adhibita concubina filios solos ex eadem conmixtione \n quaesiuerit, nec sic ista coniunctio uel earum nuptiis praeponenda \n est, quae ueniale illud operantur. quid enim sit\n\n \n\n \n \n \n nuptiaram , considerandum est, non quid sit nubentium et immoderatius \n nuptiis utentium. neque enim si agris inique ac \n perperam inuasis ita quisque utatur, ut ex eorum fructibus \n largas elemosynas faciat, ideo rapinam iustificat; neque si \n alius ruri paterno uel iuste quaesito auarus incumbat, ideo \n culpanda est iuris ciuilis regula, qua possessor legitimus \n factus est; nec tyrannicae factionis peruersitas laudabilis erit, \n si regia clementia tyrannus subditos tractet; nec uituperabilis \n ordo regiae potestatis, si rex crudelitate tyrannica saeuiat. \n aliud est namque iniusta potestate iuste uelle uti, et aliud, \n est iusta potestate iniuste uti. ita nec concubinae ad tempus \n adhibitae, si filiorum causa concumbant, iustum faciunt concubinatum \n suum nec coniugatae, si cum maritis laseiuiant lasciuiant , \n nuptiali ordini crimen inponunt. \n \n \n","17":"\n Posse sane fieri nuptias ex male coniunctis honesto \n postea placito consequente manifestum est. \n \n Semel autem initum conubium in ciuitate dei nostri, \n ubi etiam ex prima duorum hominum copula quoddam sacramentum \n nuptiae gerunt, nullo modo potest nisi alicuius eorum \n morte dissolui. manet enim uinculum nuptiarum, etiamsi \n proles, cuius causa initum est, manifesta sterilitate non subsequatur, \n ita ut iam scientibus coniugibus non se filios\n\n \n\n \n\n \n \n \n babituros separare se tamen uel ipsa causa filiorum atque aliis \n copulare non liceat. quod si fecerint, cum eis, quibus se \n copulauerint, adulterium committunt, ipsi autem coniuges \n manent. plane uxoris uoluntate adhibere aliam, unde communes \n filii nascantur unius conmixtione ac semine, alterius autem \n iure ac potestate apud antiquos patres fas erat; utrum et \n nunc fas sit, non temere dixerim. non est enim propagandi \n necessitas, quae tunc fuit, quando et parientibus coniugibus \n alias propter copiosiorem posteritatem superducere licebat, \n quod nunc certe non licet. nam tantum adfert oportunitatis ad \n aliquid iuste agendum seu non agendum temporum secreta \n distinctio, ut nunc melius faciat qui nec unam duxerit, nisi \n se continere non possit, tunc autem etiam plures inculpabiliter \n ducebant et qui se multo facilius continere possent, nisi aliud \n pietas illo tempore postularet. sicut enim sapiens et iustus. \n qui iam concupiscit dissolui et esse cum Christo et hoc magis \n optimo delectatur, non iam hic uiuendi cupiditate, sed consulendi \n officio sumit alimentum, ut maneat in carne, quod \n necessarium est propter alios, sic misceri feminis iure nupti- \\' \n arum officiosum fuit tunc sanctis uiris, non libidinosum. \n \n \n \n","18":"\n Quod enim est cibus ad salutem hominis, hoc est \n concubitus ad salutem generis, et utrumque non est sine \n delectatione carnali, quae tamen modificata et temperantia \n refrenante in usum naturalem redacta libido esse non potest; \n quod est autem in sustentanda uita inlicitus cibus, hoc est\n\n \n\n \n \n \n in quaerenda prole fornicarius uel adulterinus concubitus; et \n quod est in luxuria uentris et gutturis inlicitus cibus, hoc \n est in libidine nullam prolem quaerente inlicitus concubitus; \n et quod est in cibo licito nonnullis inmoderatior adpetitus, \n hoc est in coniugibus uenialis ille concubitus. sicut ergo \n satius est emori fame quam idolothytis uesci; ita satius est \n defungi sine liberis quam ex inlicito coitu stirpem quaerere. \n undecumque autem nascantur homines, si parentum uitia non \n sectentur et deum recte colant, honesti et salui erunt. semen \n enim hominis ex qualicumque homine dei creatura est, et eo \n male utentibus male erit, non ipsum aliquando malum erit. \n sicut autem filii boni adulterorum nulla defensio est adulteriorum, \n sic mali filii coniugatorum nullum crimen est nuptiarum. \n proinde sicut patres temporis noui testamenti ex officio consulendi \n alimenta sumentes, quamuis ea cum delectatione \n naturali carnis acciperent, nullo modo tamen conparabantur \n delectationi eorum, qui inmolaticio uescebantur, aut eorum, \n qui quamuis licitas escas tamen inmoderatius absumebant, \n sic patres temporis ueteris testamenti consulendi officio concumbebant, \n quorum delectatio illa naturalis nequaquam usque \n ad inrationalem aut nefariam libidinem relaxata nec turpitudini \n stnprorum stuprorum nec coniugatorum intemperantiae conferenda est. \n eadem quippe nena uena caritatis nunc spiritaliter, tunc carnaliter\n\n \n\n \n\n \n \n \n propter illam matrem Hierusalem propagandi erant filii; sed \n diuersa opera patrum non faciebat nisi diuersitas temporum. \n sic autem necesse erat. ut carnaliter coirent etiam non carnales \n prophetae, sicut necesse erat, ut carnaliter uescerentur \n etiam non carnales apostoli. \n \n \n \n","19":"\n Quotquot ergo nunc sunt, quibus dicitur: si se \n non continent, nubant, non conparandae sunt tunc etiam \n nubentibus sanctis. ipsae quidem nuptiae in omnibus gentibus \n eadem sunt filiorum procreandorum causa, qui qualeslibet \n postea fuerint, ad hoc tamen institutae sunt nuptiae, ut \n ordinate honesteque nascantur. sed homines, qui se non continent, \n tamquam ascendunt in nuptias gradu honestatiB honestatis ; qui \n autem se sine dubio continerent, si hoc illius temporis ratio \n permisisset, quodam modo descenderunt in nuptias gradu \n pietatis. ac per hoc quamuis utrorumque nuptiae, in quantum \n nuptiae sunt, quia procreandi causa sunt, aequaliter bonae \n sint, hi tamen homines coniugati illis hominibus coniugatis \n non sunt conparandi. habent enim isti, quod illis propter \n honestatem nuptiarum, quamuis ad nuptias non pertineat, \n secundum ueniam concedatur, id est progressum illum, qui \n excedit generandi necessitatem, quod illi non habent. sed \n neque hi, si qui forte nunc inueniuntur, qui non quaerunt in \n conubio nec appetunt, nisi propter quod institutae sunt nuptiae, \n \\'coaequari possunt illis hominibus. in istis enim carnale est\n\n \n\n \n \n \n ipsum desiderium filiorum, in illis autem spiritale erat, quia \n sacramento illius temporis congruebat. nunc quippe nullus \n pietate perfectus filios habere nisi spiritaliter quaerit; tunc \n uero ipsius pietatis erat operatio etiam carnaliter filios propagare, \n quia illius populi generatio nuntia futurorum erat et \n ad dispensationem propheticam pertinebat. \n \n \n","20":"\n Ideoque non sicut uni uiro etiam plures habere licebat \n uxores, ita uni feminae plures uiros nec prolis ipsius causa, \n si forte illa parere posset, ille generare non posset. occulta \n enim lege naturae amant singularitatem, quae principantur; \n subiecta uero non solum singula singulis, sed, si ratio naturalis \n uel socialis admittit, etiam plura uni non sine decore \n subduntur. neque enim sic habet unus sei-uus plures dominos, \n quomodo plures serui unum dominum. ita duobus seu pluribus \n maritis uiuis nullam legimus seruisse sanctarum; plures \n autem feminas uni uiro legimus, cum gentis illius societas \n sinebat et temporis ratio suadebat: neque enim contra naturam \n nuptiarum est. plures enim feminae ab uno uiro fetari \n possunt, una uero a pluribus non potest - haec est principiorum \n uis - sicut multae animae uni deo recte subduntur. \n ideoque non est uerus deus animarum nisi unus, una uero \n anima per multos falsos deos fornicari potest, non fecundari.\n\n \n \n \n \n \n","21":"\n Sed quoniam ex multis animis una ciuitas \n futura est habentium animam unam et cor unum in deum \u2014 \n quae unitatis nostrae perfectio post hanc peregrinationem \n futura est, ubi omnium cogitationes nec latebunt inuicem nec \n inter se in aliquo repugnabunt \u2014 propterea sacramentum \n nuptiarum temporis nostri sic ad unum uirum et unam uxorem \n redactum est, ut ecclesiae dispensatorem non liceat ordinari \n nisi unius uxoris uirum. quod acutius intellexerunt, qui nec \n eum, qui catechumenus uel paganus habuerit alteram, ordinandum \n esse censuerunt. de sacramento enim agitur, non de \n peccato. nam in baptismo peccata omnia dimittuntur. sed qui \n dixit: si acceperis uxorem, non peccasti; et si \n nupserit uirgo non peccat, et: quod uult faciat. \n non peccat, nubat, satis declarauit nuptias nullum esse \n peccatum. propter sacramenti autem sanctitatem sicut femina, \n etiamsi catechumena fuerit uitiata, non potest post baptismum \n inter dei uirgines consecrari, ita non absurde uisum est eum. \n qui excessit uxorum numerum singularem, non peccatum aliquod \n commisisse, sed normam quandam sacramenti amisisse. \n non ad uitae honae bonae meritum, sed ad ordinationis ecclesiasticae \n signaculum necessariam. ac per hoc sicut plures uxores actiquorum antiquorum \n patrum significauerunt futuras nostras ex omnibus \n gentibus ecclesias uni uiro subditas Christo, ita noster antistes\n\n \n\n \n \n \n unius uxoris uir significat ex omnibus gentibus unitatem uni \n uiro subditam Christo, quae tunc perficietur, cum reuelauerit \n occulta tenebrarum et manifestauerit occulta cordis, \n ut tunc laus sit unicuique a deo. nunc autem sunt \n manifestae, sunt latentes dissensiones etiam salua caritate \n inter eos, qui unum et in uno futuri sunt: quae tunc utique \n nullae erunt. sicut ergo sacramentum pluralium nuptiarum \n illius temporis significauit futuram multitudinem deo subiectam \n in terrenis omnibus gentibus, sic sacramentum nuptiarum \n singularum nostri temporis significat unitatem omnium nostrum \n subiectam deo futuram in una caelesti ciuitate. itaque sicut \n duobus pluribusue seruire, sic a uiuo uiro in alterius transire \n conubium nec tunc licuit nec nunc licet nec umquam licebit. \n apostatare quippe ab uno deo et ire in alterius adulterinam \n superstitionem semper est malum. nec causa ergo numerosioris \n prolis fecerunt sancti nostri, quod Cato dicitur fecisse Romanus, \n ut traderet uiuus uxorem etiam alterius domum filiis \n inpleturam. in nostrarum quippe nuptiis plus ualet sanctitas \n sacramenti quam fecunditas uteri. \n \n \n","22":"\n Si ergo et illi, qui propter solam generationem, propter \n quam sunt institutae nuptiae, coniunguntur, non conparantur \n patribus multo aliter ipsos filios quam isti quaerentibus \u2014 \n quandoquidem filium immolare iussus Abraham intrepidus ac \n deuotus, quem de tanta desperatione susceperat, unico non \n pepercit, nisi eo prohibente manum deponeret, quo iubente\n\n \n\n \n \n \n \n leuauerat - restat, ut uideamus, utrum saltem continentes \n nostri coniugatis illis patribus conparandi sint; nisi forte iam \n isti praeferendi sunt eis, quibus nondum quos conferamus \n inuenimus. maius enim bonum erat in illorum nuptiis quam \n est bonum proprium nuptiarum, cui procul dubio bonum continentiae \n praeferendum est, quia non tali officio quaerebant \n illi filios ex nuptiis, quali ducuntur isti ex quodam sensu \n naturae mortalis successionem decessioni requirentis. quod \n quisquis bonum negat, ignorat deum omnium bonorum a caelestibus \n usque ad terrena, ab inmortalibus usque ad mortalia \n creatorem. hoc autem sensu generandi nec bestiae penitus \n carent et maxime alites, quarum in promptu est cura nidificandi \n et quaedam coniugiorum similitudo ad simul procreandum \n atque nutriendum. sed illi homines istum naturae mortalis \n adfectum, cuius in suo genere castitas accedente dei cultu, \n sicut quidam intelleierunt intellexerunt , in tricenario fructu ponitur, longe \n sanctiore mente superabant, qui de suis nuptiis filios propter \n Christum quaerebant ad genus eius secundum carnem distinguendum \n ab omnibus gentibus, sicut deo disponere placuit. \n ut hoc prae ceteris ad eum prophetandum ualeret, quod praenuntiabatur, \n ex quo etiam genere et ex qua gente esset in \n carne uenturus. ualde ergo nostrorum fidelium castis nuptiis \n amplius bonum erat, quod pater Abraham in suo femore\n\n \n\n \n \n \n nouerat, cui manum subdere famulum iussit, ut de uxore, \n quae a filio esset ducenda iuraret. ponens enim manum sub \n femore hominis et iurans per deum caeli quid aliud significabat \n nisi in ea carne, quae ex illo femore originem duceret, \n deum caeli esse uenturum? bonum ergo sunt nuptiae, in \n quibus tanto meliores sunt coniugati, quanto castiores ac \n fideliores deum timent, maxime si filios, quos carnaliter desiderant, \n etiam spiritaliter nutriant. \n \n \n","23":"\n Nec quod purificari lex hominem et post coniugalem \n concubitum iubet, peccatum esse declarat, si non est \n ille, qui secundum ueniam conceditur, qui etiam nimius inpedit \n orationes. sed sicut multa lex ponit in sacramentis et umbris \n futurorum, quaedam in semine quasi materialis informitas, \n quae formata corpus hominis redditura est, in significatione \n posita est uitae informis et ineruditae: a qua informitate \n quoniam oportet hominem doctrinae forma et eruditione mundari, \n in haius huius rei signum illa purifioatio purificatio praecepta est post \n seminis emissionem. neque enim et in somnis peccato fit; et \n tamen etiam ibi praecepta est purificatio. aut si et hoc peccatum \n quisquam putat, non arbitrans accidere nisi ex aliquo \n huius modi desiderio, quod procul dubio falsum est, numquid \n et solita mensuum peccata sunt feminarum? a quibus tamen \n eas eadem legis uetustas praecepit expiari non nisi propter\n\n \n\n \n \n \n ipsam materialem informitatem, quae facto conceptu tamquam \n in aedificationem corporis additur. ac per hoc cum informiter \n fluit, significari per illam lex uoluit animum sine disciplinae \n forma indecenter fluidum ac dissolutum, quem formari oportere \n significat, cum talem fluxum corporis iubet purificari. postremo \n numquid et moii mori peccatum est aut mortuum sepelire non \n etiam bonum opus humanitatis est? et tamen purificatio et \n inde mandata est, quia et mortuum corpus uita deserente \n non peccatum est, sed peccatum significat animae desertae a \n iustitia. \n \n \n \n","24":"\n Bonum, inquam, sunt nuptiae et contra omnes calumnias \n possunt sana ratione defendi. nuptiis tamen sanctorum \n patrum non quas nuptias, sed quam continentiam conparem \n quiaero quaero , immo non nuptias nuptiis \u2014 nam par in omnibus \n munus est mortali hominum naturae datum \u2014 sed homines, \n qui nuptiis utuntur, illis hominibus qui longe aliter nuptiis \n usi sunt quos conferam quoniam non inuenio, quinam continentes \n illis coniugatis conferendi sint requirendum est. nisi \n forte Abraham continere se non posset a nuptiis propter \n regnum caelorum, qui unicum prolis pignus, propter quod \n nuptiae carae sunt, potuit intrepidus immolare propter regnum \n caelorum. \n \n \n","25":"\n Continentia quippe non corporis, sed animi uirtus\n\n \n\n \n \n \n est. uirtutes autem animi aliquando in opere manifestantur, \n aliquando in habitu latent, sicnt sicut martyrii uirtus eminuit \n apparuitque tolerando passiones. sed quam multi sunt in \n eadem uirtute animi, quibus temptatio deest, qua id, quod \n intus est in conspectu dei, etiam in hominum procedat nec \n tunc esse incipiat, sed tunc innotescat! iam enim erat in \n Iob patientia, quam nouerat deus et cui testimonium perhibebat, \n sed hominibus innotuit temptationis examine; et \n quod latebat intrinsecus, per ea, quae forinaecus forinsecus inlata \n sunt, non natum, sed manifestatum est. habebat utique et \n Timotheus uirtutem continendi a uino, quam non ei abstulit \n Paulus monendo, ut uino modico uteretur propter stomachum \n et frequentes suas infirmitates \u2014 alioquin \n perniciose docebat, ut propter salutem corporis fieret in animo \n damnum uirtutis uirtuti \u2014 sed quia poterat ea uirtute salua fieri quod \n monebat, ita relaxata est corpori utilitas bibendi, ut maneret \n in animo habitus continendi. ipse est enim habitus, quo aliquid \n agitur, cum opus est; cum autem non agitur, potest agi, sed \n non opus est. hunc habitum circa contiuentiam continentiam quae fit a \n concubitu non habent illi, quibus dicitur: si se non continent, \n nub ant. hunc uero habent, quibus dicitur: qui \n potest capere, capiat. sic usi sunt perfecti animi bonis \n terrenis ad aliud necessariis per hunc habitum continentiae, \n quo eis non obligarentur et quo possent eis etiam non uti, \n si non opus esset. nec quisquam eis bene utitur, nisi qui et\n\n \n\n \n \n \n non uti potest. multi quidem facilius se abstinent, ut non \n utantur, quam temperant, ut bene utantur; nemo tamen potest \n sapienter uti, nisi qui potest et continenter non uti. ex hoc \n habitu et Paulus dicebat: scio et abundare et penuriam \n pati. penuriam quippe pati quorumcumque hominum est; sed \n scire penuriam pati magnorum est. sic et abundare quis non \n potest? scire autem abundare nonnisi eorum est, quos abundantia \n non corrumpit. \n \n \n","26":"\n Verum ut apertius intellegatur, quomodo sit uirtus in \n habitu, etiamsi non sit in opere, loquor de exemplo, de quo \n nullus dubitat catholicorum christianorum Christianorum . dominus enim noster \n Iesus Christus quod in ueritate carnis esurierit ac sitierit, \n manducauerit et bibeIit biberit , nullus ambigit eorum, qui ex eius \n euangelio fideles sunt. num igitur non erat in illo continentiae \n uirtus a cibo et potu, quanta erat in Iohanne Baptista? uenit \n enim Iohannes non manducans neque bibens, et \n dixerunt: daemonium habet. uenit filius hominis \n manducans et bibens, et dixerunt: ecce uorax et \n uinaria, amicus publicanorum et peccatorum. numquid \n non talia dicuntur in domesticos eius, patres nostros, ex \n alio genere utendi terrenis, quantum ad concubitum pertinet: ecce \n homines libidinosi et inmuudi inmundi , amatores feminarum et\n\n \n\n \n \n \n lasciuiarum? et tamen sicut in illo illud non erat uerum \u2014 quamuis \n uerum esset, quod non sicut Iohannes abstineret a manducando \n et bibendo; ipse enim apertissime uerissimeque ait: uenit \n Iohannesnonmanducans nequebibens . uenit filius \n hominis manducans et bibens - sic nec hoc in illis \n patribus uerum est, quamuis uenerit modo apostolus Christi \n non coniugatus nec generans, quem dicant pagani: magus \n erat; uenerit autem tunc propheta Christi nuptias faciens et \n filios procreaDS , quem dicant Manichaei: mulierosus erat. et \n iustificata est sapientia a filiis suis quod dominus \n ibi subiecit, cum de Iohanne ac de se illa dixisset, iustificata \n est, inquit, sapientia a filiis suis, qui uident continentiae \n uirtutem in habitu animi semper esse debere, in \n opere autem pro rerum ac temporum oportunitate manifestari, \n sicut uirtus patientiae sanctorum martyrum in opere apparuit, \n ceterorum uero aeque sanctorum in habitu fuit. quocirca \n sicut non est inpar meritum patientiae in Petro, qui passus \n est, et in Iohanne, qui passus non est, sic non est inpar \n meritum continentiae in Iohanne, qui nullas expertus est \n nuptias, et in Abraham, qui filios generauit. et illius enim \n celibatus et illius conubium pro temporum distributione Christo \n militauerunt; sed continentiam Iohannes et in opere, Abraham \n uero in solo habitu habebat. \n \n \n","27":"\n Illo itaque tempore, cum et lex dies patriarcharum \n subsequens maledictum dixit, qui non excitaret semen\n\n \n\n \n \n \n in Israhel, et qui poterat non promebat, sed tamen habebat; \n ex quo autem uenit plenitudo temporis, ut diceretur: \n qui potest capere, capiat, ex illo usque adhuc et \n deinceps usque in finem qui habet operatur, qui operari noluerit, \n non se habere mentiatur. ac per hoc ab eis, qui corrumpunt \n bonos mores conloquiis malis, inani et uana uersutia \n dicitur homini christiano continenti et nuptias recusanti: tu \n ergo melior quam Abraham? quod ille cum audierit, non \n perturbetur nec audeat dicere: melior, nec a proposito dela \n batur \u2014 illud enim non uere dicit, hoc non recte facit - sed \n dicat: ego quidem non sum melior quam Abraham, sed melior \n est castitas celibum quam castitas nuptiarum: quarum Abraham \n unam habebat in usu, ambas in habitu. caste quippe coniugaliter \n uixit; esse autem castus sine coniugio potuit, sed tunc \n non oportuit. ego uero facilius non utor nuptiis, quibus est \n usus Abraham, quam sic utor nuptiis, quemadmodum est usus \n Abraham; et ideo melior sum illis, qui per animi incontinentiam \n non possunt quod ego, non illis, qui propter temporis \n differentiam non fecerunt quod ego. quod enim ego nunc ago, \n melius illi egissent, si tunc agendum esset; quod autem illi \n egerunt, sic ego non agerem, et si nunc agendum esset. aut \n si talem se iste sentit et nouit, ut salua et permanente in \n habitu animi sui uirtute continentiae, si ad usum nuptiarum\n\n \n\n \n \n \n ex aliquo religionis officio descendisset, talis maritus et talis \n pater esset. qualis fuit Abraham, audeat plane respondere illi \n captioso interrogatori et dicere: non sum quidem melior quam \n Abraham, in hoc dumtaxat genere continentiae, qua ille non \n carebat, etsi non apparebat; sed sum talis non aliud habens, \n sed aliud agens. dicat plane ista, quia et si uoluerit gloriari, \n non erit insipiens; ueritatem enim dicit. si autem parcit, ne \n quis eum existimet super id quod eum uidet aut audit aliquid \n ex illo, auferat a persona sua nodum quaestionis et non de \n homine, sed de re ipsa respondeat et dicat: qui tantum potest, \n talis est, qualis fuit Abraham. potest autem fieri, ut minor \n sit continentiae uirtus in animo eius, qui non utitur nuptiis \n quibus est usus Abraham; sed tamen maior est, quam in \n animo eius, qui propterea tenuit coniugii castitatem, quia non \n potuit ampliorem. sic et femina innupta. quae cogitat ea \n quae sunt domini, ut sit sancta et corpore et \n spiritu, cum audierit inprudentem illum percontatorem \n dicentem: tu ergo melior quam Sarra? respondeat: ego melior \n sum, sed his, quae uirtute huius continentiae carent, quod \n de Sarra non credo. fecit ergo illa cum ista uirtute, quod \n illi tempori congruebat, a quo ego sum inmunis, ut in meo \n etiam corpore appareat quod illa in animo conseruabat. \n \n \n","28":"\n Res ergo ipsas si comparemus, nullo modo\n\n \n\n \n \n \n dubitandum est meliorem esse castitatem continentiae quam \n castitatem nuptialem, cum tamen utrumque sit bonum; homines \n uero cum comparamus, ille est melior, qui bonum amplius \n quam alius habet. porro qui amplius eiusdem generis habet, \n et id quod minus est habet; qui autem tantummodo quod \n minus est habet, id quod est amplius non utique habet. in \n sexaginta enim sunt et triginta, non in triginta sunt et sexaginta. \n non operari autem ex eo, quod habet, in distributione \n officiorum positum est, non in egestate uirtutum, quia nec \n bono misericordiae caret, qui non inuenit miseros, quibus \n possit misericorditer subuenire. \n \n \n","29":"\n Huc accedit, quia non recte conparantur homines hominibus \n ex uno aliquo bono. fieri enim potest, ut alius non \n habeat aliquid quod alius habet, sed aliud habeat quod pluris \n aestimandum est. maius enim bonum est oboedientiae quam \n continentiae. nam conubium nusquam nostrarum scripturarum \n auctoritate damnatur, inoboedientia uero nusquam absoluitur. \n si ergo proponatur uirgo permansura, sed tamen inoboediens, \n et maritata, quae uirgo permanere non posset, sed tamen oboediens, \n quam meliorem dicamus? minus laudabilem quam si uirgo \n esset, an damnabilem, sicut uirgo est? ita si conferas ebriosam \n uirginem sobriae coniugatae, quis dubitet eandem ferre sententiam? \n nuptiae quippe et uirginitas duo bona sunt, quorum \n alterum maius; sobrietas autem et ebliositas , sicut oboedientia \n et contumacia, illa bona sunt, haec mala. melius est autem\n\n \n \n \n habere omnia bona uel minora quam magnum bonum cum \n magno malo, quia et in corporis bonis melius est habere \n Zachaei staturam cum sanitate quam Goliae cum febre. \n \n \n","30":"\n Recte plane quaeritur, non utrum omnimodis inoboediens \n uirgo coniugatae oboedienti, sed minus oboediens oboedientiori \n conparanda sit, quia et illa nuptialis castitas est et ideo \n bonum est, sed minor quam uirginalis. tanto ergo minor in \n bono oboedientiae, quanto maior in bono castitatis, si altera \n alteri conparetur, quae praeponenda sit iudicat qui primo \n ipsam castitatem et oboedientiam conparans uidet omnium uirtutum \n quodam modo matrem esse oboedientiam. ac per hoc \n ideo potest esse oboedientia sine uirginitate, quia uirginitas \n ex consilio est, non ex praecepto. oboedientiam uero illam \n dico, qua praeceptis obtemperatur. ideoque oboedientia praeceptorum \n sine uirginitate quidem potest, sed sine castitate \n esse non potest. ad castitatem namque pertinet non fornicali fornicari , \n non moechari, nullo inlicito concubitu maculari: quae qui non \n obseruant, contra praecepta dei faciunt et ob hoc extorres \n sunt a uirtute oboedientiae. uirginitas autem propterea potest \n esse sine oboedientia, quia potest femina consilio uirginitatis \n accepto et custodita uirginitate praecepta contemnere: sicut \n multas sacras uirgines nouimus uerbosas, curiosas, ebriosas, \n litigiosas, auaras, superbas: quae omnia contra praecepta \n sunt et sicut ipsam Euam inoboedientiae crimine occidunt. \n quapropter non solum oboediens inoboedienti, sed oboedientior \n coniugata minus oboedienti uirgini praeponenda est.\n\n \n\n \n\n \n \n \n \n \n \n\n","31":"\n Ex hac oboedientia pater ille, qui sine uxore non fuit, \n esse sine unico filio et a se occiso paratus fuit. unicum enim \n non inmerito dixerim, de quo audiuit a domino: in Isaac \n uocabitur tibi semen. quanto ergo citius, ut etiam sine \n uxore esset, si hoc iuberetur, audiret! unde non frustra saepe \n miramur nonnullos utriusque sexus ab omni concubitu continentes \n neglegenter oboedire praeceptis, cum tam ardenter adnpuerint \n non uti concessis. unde quis dubitat et excellentiae \n sanctorum illorum patrum atque matrum filios generantium \n non recte conparari mares et feminas nostri temporis, quamuis \n ab omni concubitu inmunes in uirtute oboedientiae minores, \n etiamsi illis hominibus et in habitu animi defuisset, quod in \n istorum opere manifestum est? sequantur ergo agnum pueri \n cantantes canticum nouum, sicut in Apocalypsi scriptum est, \n qui cum mulieribus se non contaminauerunt, non \n ob aliud nisi quia uirgines permanserunt. nec ideo se arbitrentur \n meliores esse primis patribus sanctis, qui nuptiis, ut \n ita dicam, nuptialiter usi sunt. earum quippe usus ita se \n habet, ut, si quid in eis per carnis cdnmixtionem , quod \n excedat generandi necessitatem, quamuis uenialiter factum \n fuerit, contaminatio sit. nam quid expiat uenia, si omnino non \n contaminat illa progressio? a qua contaminatione mirum si \n inmunes essent pueri sequentes agnum, nisi uirgines permanerent. \n \n \n","32":"\n Bonum igitur nuptiarum per omnes gentes atque\n\n \n\n \n \n \n omnes homines in causa generandi est et in fide castitatis; quod \n autem ad populum dei pertinet, etiam in sanctitate sacramenti, \n per quam nefas est etiam repudio discedentem alteri nubere, \n dum uir eius uiuit, nec saltem ipsa causa pariendi: quae cum \n sola sit qua nuptiae fiunt, nec ea re non subsequente propter \n quam fiunt soluitur uinculum nuptiale nisi coniugis morte. \n quemadmodum si fiat ordinatio cIeri ad plebem congregandam, \n etiamsi plebis congregatio non subsequatur, manet tamen in \n illis ordinatis sacramentum ordinationis; et si aliqua culpa \n quisquam ab officio remoueatur, sacramento domini semel \n inposito non carebit, quamuis ad iudicium permanente. generationis \n itaque causa fieri nuptias apostolus ita testis est. uolo, \n inquit, iuniores nubere. et quasi ei diceretur: ut quid? \n continuo subiecit: filios procreare, matres familias \n esse. ad fidem autem castitatis illud pertinet: uxor non \n habet potestatem corporis sui, sed uir; similiter \n et uir non habet potestatem corporis sui, sed mulier. \n ad sacramenti sanctitatem illud: uxorem a uiro non \n discedere; quodsi discesserit, manere innuptam \n aut uiro suo reconciliari, et uir uxorem non dimittat. \n haec omnia bona suntpropter quae nuptiae bonum sunt: \n proles, fides, sacramentum. nec prolem autem carnalem iam \n hoc tempore quaerere ac per hoc ab omni tali opere inmunitatem \n quandam perpetuam retinere atque uni uiro Christo\n\n \n\n \n\n \n \n \n spiritaliter subdi melius est utique et sanctius; si tamen ea \n uacatione sic utantur homines, quomodo scriptum est, ut \n cogitent quae sunt domini, quomodo placeant deo, id \n est, ut perpetuo cogitet continentia, ne quid minus habeat \n oboedientia: quam uirtutem tamquam radicalem atque, ut \n dici solet, matricem et plane generalem sancti antiqui patres \n in opere exercuerunt, illam uero continentiam in animi habitu \n tenuerunt, qui profecto per oboedientiam, quia iusti et sancti \n erant et ad omne opus bonum semper parati, etiamsi ab omni \n concubitu abstinere iuberentur, efficerent. quanto enim facilius \n possent uel iussione uel exhortatione dei non concumbere, qui \n prolem, cui uni propagandae concumbendo seruiebant, oboediendo \n poterant inmolare! \n \n \n","33":"\n Quae cum ita sint, haereticis quidem, siue Manichaeis \n siue quicumque alii patribus ueteris testamenti de \n pluribus calumniantur uxoribus, hoc esse argumentum deputantes, \n quo eorum conuincant incontinentiam, satis superque \n responsum est: si tamen capiunt non esse peccatum, quod \n neque contra naturam committitur, quia non lasciuiendi, sed \n gignendi causa illis feminis utebantur; neque contra morem, \n quia illis temporibus ea factitabantur; neque contra praeceptum, \n quia nulla lege prohibebantur. illos uero, qui inlicite feminis \n usi sunt, uel arguit in scripturis illis diuina sententia uel \n nobis lectio iudicandos atque uitandos, non adprobandos imitandosue \n proponit.\n\n \n\n \n \n \n \n \n \n","34":"\n Nostros autem qui coniuges habent, quantum \n possumus, admonemus, ne secundum suam infirmitatem de \n illis sanctis patribus audeant iudicare, conparantes, ut ait \n apostolus, semet ipsos sibimet ipsis et ideo non intellegentes, \n quantas uires habeat animus iustitiae contra libidines \n seruiens, ne carnalibus huiusce modi motibus adquiescat \n eosque in concubitum ultra generandi necessitatem prolabi \n aut progredi sinat, quantum ordo naturae, quantum morum \n consuetudo, quantum legum scita praescribunt. hoc quippe \n ideo de illis patribus homines suspicantur, quia ipsi per incontinentiam \n uel nuptias elegerunt uel coniugibus intemperanter \n utuntur. at uero continentes uel mares, qui defunctis uxoribus, \n uel feminae, quae defunctis uiris, uel utrique, qui pari consensu \n continentiam deo uouerunt, sciant sibi quidem mercedis amplius \n deberi, quam coniugalis castitas poscit; sed sanctomm sanctorum patrum \n nuptias, qui prophetice coniungebantur, qui neque in concubitu \n nisi prolem neque in ipsa prole nisi quod in carne uenturo \n Christo proficeret requirebant, non solum prae suo proposito \n non contemnant, uerum etiam suo proposito sine dubitatione \n praeponant. \n \n \n \n","35":"\n Pueros quoque ac uirgines integritatem ipsam deo \n dicantes multo maxime commonemus, ut tanta norint humilitate \n tuendum esse, quod in terra interim uiuunt, quanto magis \n caeli est quod uouerunt. nempe scriptum est: quanto\n\n \n\n \n \n \n magnus es, tanto humila to in omnibus. nostrum \n ergo est de magnitudine eorum aliquid dicere, illorum de \n magna humilitate cogitare. exceptis igitur quibusdam illis \n coniugatis patribus et matribus sanctis, quibus ideo isti \n meliores non sunt, quamuis coniugati non sint, quia si coniugati \n essent, pares non essent, ceteros omnino huius temporis \n coniugatos, uel post expertum concubitum continentes, a se \n superari non dubitent, non quantum ab Anna Susanna, sed \n quantum ambae a Maria superantur. quod ad ipsam pertinet \n sanctam carnis integritatem, loquor; nam quae alia sint Mariae \n menta, quis ignorat? mores itaque congruos huic tanto proposito \n adiungant, ut de praepollenti praemio certam securitatem \n gerant, scientes sane sibi atque omnibus fidelibus dilectis \n et electis Christi membris multis ab oriente et occidente \n uenientibus, etsi inter se distante pro meritis gloriae luce \n fulgentibus, hoc tamen magnum in commune praestari, ut cum \n Abraham et Isaac et Iacob recumbant in regno dei, qui non \n propter hoc saeculum, sed propter Christum coniuges, propter \n Christum patres fuerunt.\n\n \n\n \n \n \n et quanta humilitate custodiendam est uno sicut potui .. uolumine ostendi. \n Explicit Augastini de bcno coniagali . Incipit eiusdem de sca uirginitate \n fol. 30b D Explicit de bono coniugali fol. 84b B Explicit liber de bono \n coniugali. Incipit liber de sancta uirginitate fol . 78* M Explicit liber \n de bono coniugali fol . 45u E subscriptto abest a codd. N fol. 70b , T \n fol. 4 u, a fol. 106u Explicit liber de bono coniugali. Explicit liber de \n bono coniagali fol. 70* X \n \n \n\n","retractationes":"\n LOCI LIBR. RETRACTATIONVM. \n \n De bono coniugali pag. 210, 21 squ sqq .; 226, 1. 2. \n \n Retract. II 22. Dixi etiam quodam loco: quod enim est \n cibus ad salutem hominis, hoc est concubitus ad \n salutem generis et utrumque non est sine delectatione \n carnali, quae tamen modificata et temperantia \n refrenante in usum naturalem redacta \n libido esse non potest. quod ideo dictum est, quoniam \n libido non est bonus et rectus usus libidinis. sicut enim \n malum est male uti bonis, ita bonum est bene uti malis: de \n qua re alias, maxime contra nouos haereticos Pelagianos, diligentius \n disputaui. de Abraham quod dixi: ex hac oboedientia \n pater ille Abraham, qui sine uxore non fuit, \n esse siue unico filio et a se occiso paratus fuit, \n non satis approbo. magis enim filium, si esset occisus, resuscitatione \n sibi mox fuisse reddendum credidisse credendus est, \n sicut in epistula legitur quae est ad Hebraeos (11, 19)\n \n \n \n \n "},"edition":"Augustine Saint, Bishop of Hippo, De bono coniugali","original-urn":"urn:cts:latinLit:stoa0040.stoa035.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de bono coniugali","urn":"urn:cts:latinLit:stoa0040.stoa035.opp-lat1-simple"}