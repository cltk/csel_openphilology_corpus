{"text":{"1":{"1":"\n Necessarius ad disciplinam bonus sermo omnibus, plenus \n prudentiae, et mens rationi intenta praecurrit uirtutibus, \n passiones coercet; docibilis enim uirtus. denique studio et \n discendo quaeritur, dissimulando amittitur. alioquin nisi sermo \n bonus necessarius esset ad correctionem, numquam lex diceret: \n non adulterabis. sed quia nudus sermo ad monendum \n utilis, ad persuadendum infirmus est, ideo adhibenda est \n rationis rectae considerutio consideratio , ut quod sermo bonus praescripserit \n ratio plenius tractata persuadeat. non enim seruili ad oboediendum \n constringimur necessitate, sed uoluntate arbitra, siue \n ad uirtutem propendimus siue ad culpam inclinamur. et ideo \n nos aut liber affectus ad errorem trahit aut uoluntas reuocat \n rationem secuta. passio autem grauissima culpae concupiscentia, \n quam ratio emollit et conprimit. emollire enim potest, \n eradicare non potest, quoniam animus qui est rationis \n\n \n\n \n\n \n \n \n capax suarum passionum non dominus, sed repressor. neque \n enim fieri potest ut facilis ad iracundiam non irascatur, \n sed ut ratione se temperet, indignationem cohibeat, a puniendo \n se reuocet, sicut et propheta nos docet dicens: irascimini \n et nolite peccare. concessit quod naturae est, negauit quod \n culpae est.","2":"omnis itaque ...... ex aliis, non ex se originem \n sumit ideoque secunda est. nam aut de naturalibus suscipitur \n aut de utilibus. itaque aut naturalia temperat aut utilitatis \n adsertor est. denique non animi excidit concupiscentiam, sed \n facit ne concupiscentiae seruiamus. quis enim tantus ut \n corporalem motum possit auferre nisi solus ille qui potuit \n de infructuosa ficulnea dicere, hoc est malitia Iudaeorum: \n ecce anni tres sunt, ex quo ueni quaerens fructum in \n ficulnea hac et non inuenio: succide ergo illam. cui \n respondit seruus: remitte illam et hoc anno, usque \n dum fodiam circa illam et mittam cophinum stercoris. \n et si quidem fructum fecerit: sin autem, in futurum \n succide illam. merito ad dominum rettulit, quia excidendae \n corporalis prolapsionis potestatem sibi ipse uindicare non \n poterat, sed domino reseruabat.\n\n \n\n \n \n \n \n \n ","3":" Denique quem de hominibus meliorem et fortiorem adsumemus \n quam sanctum Dauid, qui cupiditatem [sibi], qua concupiuerat \n aquam de lacu Bethleem hostili interclusam exercitu, \n sibi auferre non potuit, potuit mitigare? nam cum aliis utique \n defuisse non inueniamus, id est tanto exercitus numero, cum \n utique multo minus regi deesse potuerit ex ceteris fontibus \n aqua, inrationabilem quandam concnpiscentiam concupiscentiam passus desiderauit \n eam, quae hostium erat circumfusione uallata, unde \n sine maximo periculo non facile potuisset deferri. itaque ait: \n quis mihi potum dabit de lacu, qui est in Bethleem \n ad portam? et cum essent reperti tres uiri, qui hostium \n castra praeciderent et deferrent aquam, quam summo desiderio \n desiderasset, cognoscens quod periculo alieno aqua sibi eadem \n constitisset profudit illam domino, ne sanguinem illorum qui \n eam detulerant bibere uideretur. quae res indicio est quod \n concupiscentia quidem rationem praeueniat, sed ratio cupiditati \n resistat. humanum itaque passus est Dauid, ut inrationabiliter \n concupisceret, sed illud laudabile, quod inrationabilem concupiscentiam \n rationabiliter parato fraudauit remedio. dum laudo \n uiros, qui erubuerunt desiderium sui regis et maluerunt finem \n eius uerecundiae uel periculo propriae salutis adfene adferre , plus\n\n \n\n \n \n \n laudo eum qui erubuit in suo desiderio alienum periculum \n et aquam dubiae sortis pretio quaesitam sanguini comparauit. \n simul quasi repressa uictor cupiditate profudit aquam domino, \n ut ostenderet quod concupiscentiam suam uerbi consolatione \n restingueret.","4":"potest igitur mens sobria inpressiones refrenare \n ac reprimere quamuis grauium passionum et feruorem omnem \n cupiditatis flagrantissimae refrigerare, denuare deriuare alio motus et \n rectae rationis tractatione despuere passiones. etenim cum \n deus hominem constitueret et in eo mores sensusque plantaret, \n tunc motibus eius regale inposuit mentis imperium, ut omnes \n sensus motusque hominis eius uigore ac potestate regerentur. \n adiuncxit ad gratiam creaturae, ut mentem ipsam diuinis \n informaret praeceptis et sapientiae instrueret disciplinis, quibus \n et cauenda nosceret et eligenda cognosceret. mens igitur \n recta ratione tenens disciplinam sapientiae, ut diuina et \n humana cognoscat, eruditur in lege, per quam discit quas \n sibi subicere debeat passiones. \n \n ","5":" Passionum autem uelut duces sunt naturales delectatio et \n dolor, quas secuntur ceterae. illae enim conplectuntur uniuersas, \n quarum utraque non solum corporis, sed etiam secundum \n animam passiones sunt. et quia diximus subesse\\' his alias \n passiones, ante delectationem concupiscentia, post delectationem \n gratulatio est; ante dolorem autem est timor, post\n\n \n\n \n \n \n dolorem tristitia, commotio autem animi communis passio et \n delectationis et doloris est. transcurram alias, id est superbiam \n auaritiam ambitionem contentionem inuidiam, quae sunt \n secundum animam passiones, transcurram etiam inexplebilem \n uorandi libidinem eifusionemque luxuriae atque lasciuiae, quae \n uitia nexa sunt corpori et secundum illud operantur. meritoque \n temperantia quam maxime passionum istarum restinguit ardorem, \n quae primum sobrietate atque moderamine animum temperat, \n mentem informat, deinde etiam deliciarum abstinentia restringit \n habenas corporalis ferocitatis. ideo lex recidit ciborum licentiam, \n epularum copias, non solum ut resecaret luxuriam, uerum \n etiam ut inhibentis contemplatione praecepti uiam tractationi \n rationis aperiret, quae inritamenta gulae ceterasque recideret \n cupiditates, corporeas passiones motusque cohiberet. temperantia \n est igitur correctionis praeuia, disciplinae magistra. \n \n \n ","6":" A.b hac profectus Iacob sanctus primatus a fratre quos non \n habebat accepit eiusque praelatus adsensu docuit in reliquum \n intemperantes proprio sibi uiles esse iudicio. ab hac profectus \n Ioseph et calorem iuuentutis edomuit et temptatum adulterinis \n animum iniecebris inlecebris rectae rationis inductione firmauit. denique \n quamuis fortis esset et ualidus, tamen tractatu rationis fulcire \n se maluit dicens uxori domini sui: si dominus meus\n\n \n\n \n \n \n nescit propter me aliquid in domo sua et omnia \n quaecumque habet dedit in manus meas, neque \n subtractum est a me quicquam praeter te, quia \n uxor illius es, et quomodo faciam uerbum hoc \n malum et peccabo coram deo? haec est igitur rectae \n rationis tractatio, quam Graeci Xotw{jlov nuncupant, qua mens \n sapientiae intenta solidatur. pulchra est enim ratio, quod \n nec beneficiis domini esse deberet ingratus nec occultum \n posset esse peccatum, quod deo teste committeret, quem \n latere non posset. \n \n \n ","7":" Bona igitur ratio, quae et hostilem plerumque affectum \n exuit et dolorem iniuriae sequestrat. denique et in acie \n plerumque uictorem mitigat et ferituri mucronem retardat et \n rogantem morti eripit, eo quod subiectis parcere iusta ratio \n persuadeat. nam de excludendo uel mitigando iniuriae dolore \n quis melior magister quam patriarcha Iacob, qui prcprios proprios \n coarguens filios Symeon et Leui ait: odiosum me fecistis, \n ita ut saeuus uidear. et utique ulti fuerant sororis \n iniuriam, quae contra instituta patria uiolato fuerat pudore \n temerata. nec potuit Iacob, praeceptor disciplinae, custos \n pudoris, stuprum probare commissum, sed maluit insolentes \n ratione cohiberi sciens quod indignationem ratio temperare \n posset.","8":"temperantia est igitur, quae resecat cupiditates. hanc\n\n \n\n \n \n \n primis hominibus tenendam mandauit deus dicens: de fructu \n autem ligni, quod est in medio paradisi, non edetis \n neque tangetis illud, ne moriamini. et quia non est \n retenta, ideo transgressores uirtutis egregiae paradisi exules \n facti sunt et inmortalitatis exortes. hanc lex docet et uniuersorum \n infundit affectibus. \n \n ","9":" Doceri autem eam et sapientiam et disciplinam scriptura \n testatur, de temperantia in lege, de ceteris in lob libro, in \n quo scriptum est: nonne dominus est qui docet intellectum \n et disciplinam? et in euangelio domicus dominus ipse \n ait: discite a me quia mitis sum et humilis corde. \n et alibi ad discipulos ait: ite, docete gentes baptizantes \n eas in nomine patris et filii et spiritus sancti. \n unde autem discipuli dicti aut quid aliud a Christo nisi \n uirtutum operari praecepta discebant ? denique Dauid ait: \n uenite, filii, audite me, timorem domini docebo \n n o s. utique timor dei de numero uirtutum est, quia initium \n sapientiae timor dei, per quem adsciscitur piae forma \n doctrinae, de qua Paulus ait: gratias autem deo, quod \n fuistis serui peccati, sed oboedistis ex corde in \n eam formam doctrinae, in qua traditi estis, liberati\n\n \n\n \n \n \n autem a peccato serui facti estis iustitiae. doctrina \n igitur facit, ut possimus peruenire ad iustitiam. potest ergo \n adquiri iustitia discendo. intendamus igitur studio in formam \n euangelicae doctrinae. minimum studii plerumque pro maximo \n habetur. in studio enim sunt omnia, per quod adhibetur \n oboedientia, quae in utramlibet partem propenderit aut culpam. \n adiungit aut gratiam. haec nos in primo Adam traxit ad \n mortem, haec in Adam secundo ad uitam uocauit. \n \n ","10":" Non est quod cuiquam nostram adscribamus aerumnam \n nisi nostrae uoluntati. nemo tenetur ad culpam, nisi uoluntate \n propria deflexerit. non habent crimen quae inferuntur reluctantibus, \n uoluntaria tantum commissa sequitur delictorum inuidia, \n quod in alios deriuemus. uoluntarium sibi militem eligit \n Christus, uoluntarium seruum sibi diabolua diabolus auctionatur. neminem \n iugo seruitutis adstrictum possidet, nisi se ei prius peccatorum \n aere uendiderit. quid carnem quasi infirmam accusamus? \n membra nostra arma sunt iniustitiae et arma iustitiae. uidisti \n pauperem iniuriam accipientem, protexisti eum: membra tua \n arma pietatis sunt, quibus pauperem ab iniuria uindicasti. \n uidisti egenum, donasti eum muneribus: dextera tua mortem \n a tuo pectore reppulisti. uidisti eum qui ducitur ad mortem, \n eripuisti eum, quia scriptum est: eripe eum qui ducitur \n ad mortem: membra tua sunt arma iustitiae, si iniuste\n\n \n\n \n \n \n hominem perire non passus es. uidisti mulierem, castigasti \n corpus tuum, mortificasti libidines, procaces meretricis oculos \n auersatus deseruisti: membra tua arma sunt [et arma] castimoniae. \n contra autem si oculus tjius tuus uidit mulierem ad concupiscendum \n eam, aperuisti uulnus, inpressisti telum corpori \n tuo: membra tua arma peccati sunt. uidisti possessionem \n pupillorum et paternis eos expulisti sedibus, transtulisti \n terminos quos posuerunt patres tui: membra tua arma iniquitatis \n sunt.","11":"affectus igitur, non caro auctor est culpae, caro \n autem uoluntatis ministra. non ergo uendat nos uolnntas uoluntas nostra. \n clamat apostolus: nescitis quoniam cui exhibetis uos \n seruos ad oboediendum, serui estis eius cui oboeditis, \n siue peccati in mortem siue oboeditionis ad \n iustitiam? ergo si aut peccato seruimus aut iustitiae, consideremus \n in qua parte seruitus tolerabilior, fructus uberior. sed \n qui potest esse fructus in morte? peccati enim stipendium mors \n et ideo nullus in eo fructus est, sed pudoris dispendium, cum \n ea quae gessimus erubescimus. seruire autem iustitiae libertas \n est; qui enim uocatus est in domino seruus libertus \n est domini: similiter qui liberuocatus estseruus \n est Christi. utraque condicio optima, esse sub Christo, \n sub quo et pretiosa seruitus et gloriosa libertas: pretiosa \n seruitus quasi tanti sanguinis pretio comparata, gloriosa autem \n libertas, quam nulla seruitus culpae, nulla peccatorum uincula \n constringunt, nulla flagitiorum onera, nulla criminum commercia \n degeneris nexui seruitutis addicunta \n\n \n\n \n \n \n \n ","12":" Disce humilitatem, homo, apostolici uim cognosce magisterii. \n si seruum te dicas, libertus es: si liberum te iactes, \n seruus es. nam et ille qui quasi seruus redemptus est \n libertatem habet et iste qui quasi liber uocatus est bonum \n est illi ut seruum Christi se esse cognoscat, sub quo seruitus \n tuta est et libertas secura. quis quasi idiotam Paulum uel \n in ipso iure adserit? sciuit discernere inter libertum et liberum \n et ideo non perfunctorie, sed proprie dixit: qui enim uocatus \n est in dominos sernus , libertus est domini; simiIiter \n qui liber uocatus est seruus es=t est Christi. reuera enim \n omnes Christi liberti sumus, nemo liber; omnes enim in \n seruitute generati. quid seruili condicioni adrogantiam libertatis \n adsumis? quid titulos nobilitatis usurpas, seruilis hereditas? \n nescis quod te Adae atque Euae culpa mancipauerit seruitnti seruituti ? \n nescis quod redemerit te Christus, non emerit? non auro \n et argento redempti estis de uana uestra conuersatione \n paternae traditionis, sed pretioso sanguine \n agni clamat apostolus Petrus. ergo redemptus a domino es \n et seruus es qui creatus es, seruus es qui redemptus es et \n quasi domino seruitutem debes et quasi redemptori. nec \n inferiorem putes libertinitatem sub Christo quam libertatem \n esse. ad dignitatem aequalis, ad tuitionem praestantior est, \n ad gratiam par, aduersus lapsum cautior, aduersus superbiam \n tectior. ita libertatem accepisti, ut meminisse manumissoris \n tui debeas, ut patrono tuo noueris legitimum obsequium\n\n \n\n \n \n \n deferendum, ne ab ingrato reuocetur libertas. quid te beatius, \n qui sub domino regnas et sub patrono militas? \n \n ","13":" Quid autem est quod tibi non contulit dominus? legem \n dedit, adiuncxit gratiam. lex enim peccatum denuntiauit, sed \n in condicione lubrica penitus cohibere non potuit. cognoui \n enim peccatum quod nesciebam, cognoui concupiscentiam esse \n peccatum, et hac occasione cognitionis peccati aera cumulata \n sunt, quia peccatum, quod ante per ignorantiam meam mortuum \n uidebatur, in me reuixit: ego autem mortuus sum sub peccati \n uulnere, quia cognitio culpae, quae mihi profutura uidebatur, \n haec nocuit, ut scirem quod uitare non poteram. peccatum \n enim prodidit et per bonum denuntiationis suae peccati ipsius \n aceruauit inuidiam. itaque supra modum factum est peccatum \n mihi, quia cumulatum est denuntiatione mandati; crescit enim \n culpa, cum proditur nec cauetur. quomodo ergo bonum \n mandatum, quod mihi mors est? aut quomodo non est mihi \n mors, quod per bonum significationis suae demonstrandum \n peccatum operatum\\'est in me mortem? nam certum est quod \n mors mihi accessit, dum quod facio agnosco peccatum, sicut \n ipse dominus ait: si non uenissem et locutus fuissem \n his, peccatum non haberent. \n \n","14":" quid miraris igitur si lex \n quibusdam morti sit, cum morti sit et domini salutaris aduentus, \n per quem redempti sumus? infidelis enim mortem sibi quaerit\n\n \n\n \n \n \n ex gratia, manet autem mandati gratia. etenim sicut cognitio \n uenenatorum poculorum consummatur ad disciplinam medicinae, \n sic diuinum mandatum ad uitam aeternam. sicut autem ei \n qui male utitur noxiis potionibus cognitio earum in malum \n uertitur et periculum et quo magis uenena cognouerit hoc se \n intellegit amplius periclitari, sic forma mandati his qui male \n legem interpretantur uel demonstrata atque inter dicta peccata \n uitare non possunt mortis auctor est. sicut ergo bonum \n antidotum, etiamsi inprudenti aut intemperanti non bonum, \n sic bonum mandatum, etiamsi intemperanti non bonum est. \n ergo bonum mandatum, quod alicui mors est. responsum \n igitur habe primae propositioni, quia potest esse bonum \n mandatum, quod mihi mors est: bonum per naturam salutaris \n praecepti, mors per intemperantiam carnis. \n \n ","15":" 1 \n i \n \u00bb Et quia didicimus esse bonum mandatum quod mihi mors \n est, nunc discutiamus quomodo non sit mihi mors quod per \n bonum licet mihi operatum est mortem. sic enim proposuit \n apostolus: quod ergo bonum est mihi mors est? absit; \n sed peccatum, ut pareat peccatum, per bonum mihi \n operatum est mortem. itaque spectemus singula. mandatum \n utique legis est, lex autem spiritalis est, cuius gratiam uideo, \n pulchritudinem laudo. formam praedico, praeceptum admiror: \n sed quia carnalis sum ego et uenundatus sum sub peccato, \n trahor inuitus ad culpam. etenim quasi seruo culpa dominatur. \n itaque odi crimen et facio. mens odit, caro concupiscit: ego\n\n \n\n \n \n \n tamen in utraque, qui legi mente consentio et carne quod \n nolo hoc ago. bonum ergo mandatum, cui consentio, et mens \n bona, quae quod bonum est eligit. bona ad iudicandum, sed \n infirma plerumque ad resistendum, quia repugnat ei corporis \n adpetentia et captiuam eam trahit ad erroris inlecebras. \n","16":" in \n quo periculo unum est remedium, ut quem lex liberare non \n potuit liberet dei gratia. sic enim scriptum est: infelix ego \n homo, quis me liberabit de corpore mortis huius? \n gratia dei per legum Christum dominum nostrum. \n itaque fit ut, licet peccatum quod latebat id est concupiscentia \n mea, quam non putabam esse peccatum, mortem mihi operata. \n sit, dum proditur, et supra modum factum sit ipsum peccatum \n \u2014 erat enim peccatum, etsi nesciebatur, sed cognitione \n coaceruatum est et quasi incrementum erroris adsumpsit \n atque in naturam delicti cessit forma mandati.-, mihi tamen \n mors non sit, cui promptum est ad Christum confugere, per \n quem soluimur omni mortis periculo. absoluta igitur etiam \n secunda est propositio, quia mandatum mihi legis mors non \n est, etsi mortem operetur. quod enim conturbamur fragilitatis \n est, quod euadimus Christi. \n \n \n ","17":" Ergo ut ad exordia sermonis huius reuertamur, mens bona \n est, quae habet tractationem rationis et intendit sapientiae \n disciplinis, sed grauis lucta est ei cum mortis corpore et \n plerumque rationem mentis uincit carnis inlecebra. ideo\n\n \n\n \n \n \n dominus primo legem dedit, cui mens hominis sese ad optemperandum \n dedit et ei seruire coepit, ut esset subdita; sed \n caro subiecta non erat, quia sapientia carnis non est legi \n subdita et praeceptis eius repugnabat. non enim poterat uirtuti \n oboedire cupiditatibus dedita et lenociniis carnalibus implicata. \n ideo laborandum est, ut teneamus dei gratiam. mens itaque \n bona, si rationi intendat, sed parum perfecta, nisi habeat \n gubernaculum Christi. uenit enim dominus Iesus, qui nostras \n passiones cruci suae adfigeret, peccata donaret. in cuius morte \n iustificati sumus, ut totus mundus eius mundaretur sanguine \n denique in morte ipsius baptizati sumus.","18":"si igitur in illius \n morte dimittuntur nobis peccata, etiam peccatorum nobis \n passiones in illius morte moriantur, illius crucis clauis teneantur. \n adfixae. si in illius morte mortui sumus, quid iterum tamquam \n uiuentes ad ea quae sunt mundana reuocamur? quid nobis cum \n elementis mundi, quid cum cupiditatibus, quid cum lnxuria luxuria atque \n lasciuia, quibus in Christo mortui sumus? quodsi sumus in \n Christo mortui, in Christo resurreximus; cum Christo igitur \n uersemur, cum Christo superiora quae sunt, non quae corruptibilia \n et terrena quaeramus. Christus surgens a mortuis ueterem \n hominem adfixum cruci reliquit, nouum resuscitauit. Christus \n ideo mortuus est, ut et nos peccato moreremur, deo re-urgeremus. \n mortua est caro nostra, quid iterum peccato reuiuescit, \n quid iterum peccato oboedit? quid iterum peccatum regnat \n in mortuis, cum mors finis peccati sit? mortui sumus carne.\n\n \n\n \n \n \n renouati sumus spiritu. in spiritu ambulemus, quia spiritum \n Christi accepimus. si autem Christus in nobis, ergo sit nobis \n caro mortua propter peccatum, spiritus uero uiuat propter \n I iustificationem. \n","19":" sic quod erat inpossibile legi solutum est, si \n in spiritu ambulemus: sic passiones sepelimus, si crucem \n huius corporis non resoluamus, si chirographum peccati, quod \n deletum est in cruce Christi, non rescribamus, si ueteris \n hominis amictum quem exuimus non induamus. scriptum est \n enim in Canticis: exui tunicam meam, quomodo induam \n earnS eam laui pedes meos, quomodo inquinabo eos? \n mortificata igitur nobis sunt corporis membra, cur eius pullulant \n uitia? ideo lex non praeualuit, quia carnem non mortificauit, \n ideo quasi umbra praeteriit, quia non colorauit, ideo etiam \n obumbrauit nos a sole iustitiae, quia coaceruauit crimina: ergo \n et obfuit. \n \n \n Quid igitur opus fuit ut lex promulgaretur, si profutura \n non erat? \n","20":" habebamus iam legem naturae, erat unusquisque \n sibi lex, qui opus legis scriptum habebat in corda corde suo. illam \n non tenuimus: cur addebatur et altera, in cuius operibus caro \n non posset iustificari ? accessit uinculum, non solutio; addita \n est peccatorum agnitio, non remissio. peccauimus omnes, qui \n poteramus excusationem praetendere per ignorantiam: os obstructum \n est omnibus. \n","21":" profuit tamen mihi. coepi confiteri quod \n negabam, coepi delictum meum cognoscere et iniustitiam \n meam non operire, coepi pronuntiare aduersus me iniustitiam \n meam domino et tu remisisti impietates cordis mei. sed et\n\n \n\n \n\n \n\n \n \n \n illud mihi prodest quod non iustificamur ex operibus legis. ! \n non habeo igitur unde gloriari in operibus meis possim, non \n habeo unde me iactem et ideo gloriabor in Christo. non gloriabor \n quia iustus sum, sed gloriabor quia redemptus sum. gloriabor \n non quia uacuus peccatis sum, sed quia mihi remissa peccata \n sunt. non gloriabor quia profui nequie neque quia profuit mihi \n quisquam, sed quia pro me aduocatus apud patrem Christus \n est, quia pro me Christi sanguis effusus est. facta est mihi \n culpa mea merces redemptionis, per quam mihi Christus aduenit. \n propter me Christus mortem gustauit. fructuosior culpa quam \n innocentia. innocentia arrogantem me fecerat, culpa subiectum \n reddidit.","22":"habes igitur quibus latio tibi profuit legis. sed dicis quia \n per legem superabundauit peccatum. sed ubi superabundauit \n peccatum, superabundauit et gratia. mortuus es peccato, homo; \n ergo lex iam non obest. resurgis per gratiam; ergo lex profuit, \n quia adquisiuit gratiam. accepisti etiam pignus Christi caritatis, \n quoniam qui pro te mortuus est aduocatus est tibi et sanguinis \n sui mercedem reseruat et qui peccatorem reconciliauit patri \n multo magis commendat innocentem et tuetur subditum, quia \n adsciuit innoxium. \n \n \n ","23":" Tanti igitur beneficii debitor non rependis obsequium? \n heredem te fecit, coheredem te fecit, heredem dei, coheredem \n Christi: spiritum tibi adoptionis infudit. numera haec et adiunge \n non tam ad debiti nexum quam ad muneris accepti \n\n \n\n \n \n \n conseruationem. coheres Christi es, si conpatiare, si commoriare, si \n consepeliare cum Christo. /suscipe passiones eius, ut supra \n passiones cum eodem esse merearis. iiide uide quoinodo quomodo tibi peccata \n superiora donauit, ut nihil faceret obesse quod peccasti. uide \n quomodo te hortatur, ne amittas quod accepisti. breuis huius \n laboris est meta et corona fructus perpetui, tolerabilis passio, \n merces inaestimabilis. quid enim te angit? an ignobilitatis \n abiectio ? sed erit tibi in futurum gloriosa nobilitas deuotionis \n ac fidei. num census tenuior, uictus angustior ? sed erunt tibi \n diuitiae remunerationis aeternae, in quibus rei ullius egere \n non possis. num amissio filiorum ? recipies perpetuos, quos \n susceperas temporales. dicetur de te: beatus qui habet \n semen inSion etdomesticos inHierusalem.indignae \n inquit passiones sunt huius temporis ad futuram \n gloriam scriptura tibi dicit. \n","24":" adde quia uita beata his aduersis \n saecularium molestiarum aut passionum corporalium non \n minuitur, sed magis probatur. adde quod uel patrimonii damna \n non sentit uel necessitudinum forti mente abscondit dispendia, \n absorbet dolorem. adde quia nescit naufragia qui semper in \n portu tranquillitatis est. quid illud quod labor tibi conmunis \n cum omni est creatura, quia propter te mundus ipse seruitutem \n tolerat corruptionis, quia cum sanctis tibi laboris huius et \n expectationis conmune consortium est? sol occasum suum \n recognoscit, luna defectum, errorem stellarum lumina, dum \n totius corporis nostri expectatur redemptio.\n\n \n\n \n\n \n \n \n \n \n ","25":" Sed uereris dubios uitae anfractus et aduersarii insidias, \n cum habeas auxilium dei, habeas tantam eius dignationem, \n ut filio proprio pro-te non pepercerit? pulchro uerbo usa est \n scriptura, ut dei patris erga te pium propositum declararet, \n qui morti obtulit filium. et filius mortis acerbitatem sentire \n non potuit, quod in patre fuit: nihil sibi reliquit, totum \n pro te obtulit, quod in plenitudine diuinitatis nihil ipse amisit \n et te redemit. considera affectum patrium. quod pietatis est \n quasi morituri filii suscepit periculum, quasi orbitatis hausit\\' \n dolorem, ne tibi periret fructus redemptionis. tantum fuit \n domino studium tuae salutis, ut propemodum de suo pericli-II\\'\\' \n taretur , dum te lucraretur. ille propter te dispendia nostra \n suscepit, ut te diuinis insereret, caelestibus consecraret. mire\u012e, \n etiam addidit: pro nobis omnibus tradidit illum, ut \n ostenderet quod ita omnes diligat, ut dilectissimum sibi filium \n pro singulis traderet. pro quibus igitur quod super omnia est \n dedit, potest fieri ut non in illo uniuersa donauerit? nihil \n enim excepit qui omnium cessit auctorem. \n","26":" nihil est igitur \n quod negari nobis posse uereamur, nihil est in quo de munificentiae \n diuinae diffidere perseuerantia debeamus, cuius fuit \n tam diuturna et iugis ubertas, ut primo praedestinaret, deinde \n uocaret et quos uocaret hos et iustificaret et quos iustificaret \n hos et clarificaret. poterit deserere quos tantis beneficiis suis \n usque ad praemia prosecutus est? inter tot beneficia dei num \n metuendae sunt aliquae accusatoris insidiae ? sed quis audeat\n\n \n\n \n \n \n aecusare quos electos diuino cernit iudicio? num deus pater \n ipse qui contulit potest sua dona rescindere et quos adoptione \n suscepit eos a paterni affectus gratia relegare? sed metus est \n ne iudex seuerior sit: considera quem habeas iudicem. nempe \n Christo dedit pater omne iudicium. poterit ergo te ille damnare, \n quem redemit a morte, pro quo se obtulit, cuius uitam suae \n mortis mercedem esse cognoscit ? nonne dicet: quae utilitas \n in sanguine meo, si damno quem ipse saluaui? deinde \n consideras iudicem, non consideras aduocatum. potest iste \n seueriorem ferre sententiam, qui interpellare non desinit, ut \n paternae reconciliationis in nos conferatur gratia? \n \n Sed etsi qua inminerent grauia, nequaquam nos a Christo \n separare deberent. \n","27":" cur nos pro illo non etiam dura et acerba \n toleremus, qui pro nobis tam indigna suscepit? ideoque debet \n in nobis esse cautas caritas , ut nullis periculis reuocemur a Christo. \n scriptum est enim: aqua multa excludere non poterit \n caritatem et flumina non concludent eam, quia \n torrentem transit anima diligentis. nulla tempestas, nullum \n profundum periculum, nullus terror mortis aut poenae uim \n caritatis inminuit; in his enim probamur, in his beata uita \n est, etiamsi multis periculis inundetur .","28":"non enim frangitur \n sapiens doloribus corporis nec uexatur incommodis, sed \n etiam in aerumnis beatus manet. neque enim aduersa corporis \n uitae beatae munus inminuunt neque de eius aliquid suauitate \n delibant, quia non in delectatione corporis uitae beatitudo\n\n \n\n \n \n \n est, sed in conscientia pura ab omni labe peccati et in \n eius mente qui cognoscit quia quod bonum est hoc delectat, \n etiamsi asperum sit, quod autem indecorum, etiamsi \n suaue, non mulcet. ergo causa bene uiuendi non delectatio \n corporalis, sed mentis prudentia est. non enim caro, quae \n subiecta est passioni, sed mens, quae iudicat, quia nihil melius \n delectat quam consiliorum honestas et operum pulehritudo pulchritudo ; \n ea igitur beatae interpres est uitae. melior est enim prudentia \n uel ratio arbitra passionis quam passio praestantiusque quod \n iudicat quam quod iudicio indicio subiectum est. neque enim fieri \n potest, ut ratione sit melius quod est inrationabile. habet \n ergo in se remunerationem suam qui sequitur Iesum et in \n suo affectu praemium et gratiam. etiamsi dura sustineat, \n beatus tamen est suis moribus, beatus ipsis periculis, sicut \n dominus definiuit dicens: beati qui persecutionem patiuntur \n propter iustitiam. \n \n ","29":" Est ergo beata uita in hominibus, sed in his scilicet, in \n quibus fuerit perfecta uita. perfecta autem uita non sensibilis \n ista, sed illa rationabilis secundum tractationem rationis et \n mentis uiuacitatem. in quo non est portio hominis, sed perfectio, \n quae non tam in condicione est hominis quam in operatione; \n haec enim beatum facit. huic igitur uiro quid est bonum nisi \n ipse sibi? quod habet, et adest ei hoc bonum et causa ei erit \n futurorum bonorum. de hoc bono dixit Solomon: bibe aquam \n de tuis uasis et de puteorum tuorum fontibus.\n\n \n\n \n \n \n superflnant tibi aquae de tuo fonte, in tuas autem \n plateas discurrant. sint tibi soli constitutae, et \n nemo alienus particeps sit tibi. fons aquae tuae \n sittibiproprius . \n","30":" utere igitur interno bono tuo. testimonium \n autem boni huius maximum, quoniam qui habet alia non \n requirit. quid enim requirat qui inferiora despiciat, praestantissimo \n autem inhaereat, sicut scriptum est : ceruus amicitiae \n et pullus gratiarum confabuletur tibi? amicitia autem \n praecedat te et una sit tecum in omni tempore; bona enim \n uirtutum amicitia et summi boni caritas. nihil itaque aliud \n quaerit perfectus ille nisi solum et praeclarum bonum. unde \n et dicit: unam petii a domino, hanc requiram, ut \n inhabitem in domo domini omnes dies uitae meae \n et uideam delectationem domini. neque uero eum \n tamquam angustum inopemque fastidias, quia unius boni \n uelut solitaria societate contentus sit. huius enim amicitia \n circumdatus plurimus erit. abundat enim huiusmodi uiro ad \n beatitudinem et ad possessionem boni, et ideo nihil aliud \n desiderat. nihil enim quasi nouum expetit qui omnia habet. \n nihil est enim boni quod non habeat nec superfluis delectatur, \n sed necessariis et eo ipso necessario, quod non sibi, sed carni \n adhaerenti sibi necessarium sit, idque indulget quod ab\n\n \n\n \n \n \n interioris hominis proposito non discrepet, quo faciat utrumque \n unum et reconciliet interiorem deo iuxta hominem atque \n exteriorem, ut fiat in utroque unus spiritus. \n \n ","31":" Huius igitur propositi uir nec dispendiis minuitur nec \n aduersis frangitur nec repagulis inhibetur nec suorum amissionibus \n maestificatur. ad cuius informationem dicit apostolus: \n nolumus autem uos ignorare, fratres, de dormientibus, \n ut non tristes sitis. sicut et ceteri qui spem \n non habent. solatur enim se resurrectionis fide et remunerationis \n futurae gratia nec recipit ea mente maestitiam, qua \n adhaeret deo, et diuinae praesentiae uoluptate laetatur. qui \n autem his contristatur non secundum deum contristatur, quod \n autem non secundum deum hoc plenum stultitiae. a perfecto \n igitur abest huius mundi tristitia, quae non secundum deum, \n et omnis sollicitudo corporalis aerumnae. huiusmodi enim \n inductioni mentis atque substantiae non adnumeratur habitudo\n\n \n\n \n \n \n corporis et quidam exterioris usus naturae, cum simul aduersus \n delicias corporis fragilitatemque ipsam naturae, orbitates, \n dispendia, contumelias inuictus animus uniformem debeat \n seruare constantiam. ut corpus ipsum scindat sensusque exuat \n carnis qui beatudinis palmam tenere desiderat, cuius fructus \n non in unius portione sit, sed in plurimarum et, si fieri potest \n omnium sit uirtutum consortio. \n","32":" nescit igitur perfectus incommoda \n huius corporis aut aduersa mundi neque sentit, qui \n alienum ab huiusmodi metu, ne accidant, animum gerit. non \n enim uita perfectior, si his careat, definitur, sed si ista \n contemnat. nam si ita definiretur, ut ea esset beata uita, quae \n ab huiusmodi casibus expers uacuaque repperiri posset, utique \n his accidentibus non posset beatus aliqui definiri. ea igitur sequestrata \n sunt et hoc solum in aestimatione beatae uitae est requisitum, \n ut non in aliis, sed in possessione ueri et boni eius definitio \n teneretur, quoniam qui id habet despuit cetera nec requirit. \n \n ","33":" Quaero nunc utrum sapiens delectetur sanitate corporis. \n negare non possumus quod delectetur secundum naturam et \n libenter accipiat non dolere aliquid quam dolere, nisi forte \n pro Christo, pro quo, si causa poscat, et debilitatem corporis \n prompte accipiat et totum corpus suum morti offerat. idem \n tamen etiam praeter causam fidei atque iustitiae, si desit \n sanitas, non adficiatur animo neque frangatur dolore corporis, \n qui se potest uirtutum perfectione solari. \n","34":" quaero etiam utrum\n\n \n \n \n delectetur liberis? quis istud abnuat? neque enim durus et \n ferreus, sed perfectus quaeritur. tamen etsi amittat liberos, \n non ideo minus beatus, qui non ideo minus perfectus; quod \n enim perfectum beatum. quin etiam si aduersa toleret quam \n si secundis adfluat magis solet uideri huiusmodi perfectus, \n quamuis neque si desint neque si adsint externa conmoda \n aut corporis laeta, decedere quicquam uirtuti soleat uel accedere, \n sed plerisque tam laudi fuit tolerasse aduersa fortiter quam \n non incidisse. uerum haec specie aestimantur, non pondere: \n","35":" illud profundum uirum iustum nihil uelle nisi illud solum et \n praeclarum bonum, huic soli intendere, hoc unum in bonis \n ducere, non aliud cum illo, sed solum ipsum semper desiderare, \n hoc delectari. cui si aliud adiungatur quod delectet \n eum, ut est filiorum suauitas, non illud amittitur, sed istud \n adiungitur. non enim minuunt accidentia beatitndinem beatitudinem , quae \n augere non possunt, quia plenum illud et inuiolabile manet, \n in quod anima sese induit et cui se inseruit et infudit. manet \n semper inter aduersa et delectabilia perfecta uirtus, neque \n aduersa de perfectione eius quicquam minuunt neque delectabilia \n adiungunt perfectioni. quid enim est quod is qui ad \n summum ascendit aut damni de caducis sentiat aut conmoditatis ? \n \n ","36":" Neque uero, quod grauissimum apud plerosque habetur, se \n miserum putabit, si in captiuitatem uel ipse ueniat uel eius\n\n \n \n \n filii; non enim intolerabiliter feret quod habet natura uel quod \n uidetur domino. denique iustus dixit: bonum uerbum \n quod locutus est dominus et dixit: fiat pax et fides \n in diebus meis. non utique iustus iste Ezechias in filios \n deflexisse aerumnam captiuitatis gratulabatur, sed uoluntati \n domini obuiare non poterat et ideo mandata eius aequanimiter \n suscipiebat ut seruulus. accedit illud, quod aestimare poterat \n posse et in captiuitate meritum eminere uirtutis. neque enim \n minus beatus Hieremias in captiuitate, minus etiam Danihel. \n minus Hesdra, minus beati Ananias Azarias Misahel quam si \n in captiuitatem non incidissent, cum ideo in captiuitatem \n deducti sint, ut populo et praesentia in captiuitate solacia et \n spem euadendae captiuitatis adferrent. perfecti est enim uiri \n conmunitatem naturae sustentare uirtute animi et ad meliora \n adducere nec succumbere his quae plerisque terribilia et \n formidolosa uideantur, sed quasi fortem militem grauissimorum \n casuum sustinere incursus, conflictus subire et quasi prouidum \n gubernatorem nauem in tempestate regere atque occurrendo \n insurgentibus fluctibus magis uitare naufragium sulcando \n undas quam declinando. non iste in persecutione pauidus, non \n in tormentis mollior, ne torquentem exasperet, sed quasi \n athleta fortis, qui repercutiat uerberantem si non caedis, certe \n sermonis flagello, qui multis metuenda tormenta despiciat\n\n \n\n \n \n \n dicens: sagittae infantium factae sunt plagae eorum, \n qui cum grauissimo licet dolore luctetur nec se miserabilem \n praebeat, sed ostendat tamquam in lanterna lumen etiam \n inter asperas procellas et grauissimos flatus suam lucere nec \n extingui posse animi uirtutem. non iste in suorum iniuriis \n mollis nec de sepulchro sollicitus sui corporis, cui sciat \n caelum deberi, non in captiuitate ciuieae plebis abiectior, sed \n sicut iudex seuerus infidelium perfidiam erroresque condemnans, \n ut Danihel, qui sacerdotum furta prodebat et superstitiones \n eorum redarguebat ostendens nulla ueritate subnixas, sed \n fraudibus adumbratas. talis postremo est uir perfectus, qui \n omnes uelit bene agere nihilque cuiquam accidere mali et, si \n praeter uoluntatem eius acciderit, ipse tamen de propria \n beatitudine nil amittat. \n \n ","37":" Sed forte aliquis putet aegritudinem atque inbecillitatem \n corpons ImpedImento esse ad pertectionis perfectionis munus lmplenaum implendum , \n eo quod non possint opera manuum ulla factaque procedere. \n uerum ea sibi iustus impedimento esse non sentiet, immo \n etiam eum qui illa miserabiliter defleat corripiet et quasi \n ignauum arguet, quod plus in corporis usu quam in animi \n uirtute constituat, quod ea quibus seruiat desideret, cum \n habeat quod aliis magis possit iubere, quod in paupertate \n ingemiscat, qui possit supra mundi opes esse \u2014 fideli enim \n\n \n \n \n totus mundus diuitiarum est \u2014, quod ignobilitatem defleat, \n qui debeat despicere regias potestates, diuitibus et potentibus \n imperare. haec enim uita iusti, qui etiam quas habeat facultates \n communes aestimare debeat, immo etiam inopibus diuidere, \n dispensare pauperibus, recidere uoluptates proprias, tenuare \n sumptum, adhibere parsimoniam temperantiae, sobrietatem \n tenere in prosperis, patientiam in aduersis, in dolore tolerantiam, \n magnanimitatem in periculis, sanitatis perpetuae uota nescire, \n mortis inminentis terrore non concuti neque eum praestantiorem \n putare cui secundum naturam liberi propinqui salubritas \n laetitia affluentia redundauerint quam cui illa defuerint neque \n externis saeculi, sed uirtutis domesticis merita pensare. \n","38":" illam \n quoque formam iusti esse quis abnuat. ut nihil metuat. nihil \n reformidet nisi uirtutis dispendia aliorumque uanas formidines \n conprimat, quas habeant de periculorum sollicitudine, mortis \n timore, corporis infirmitate, ut doceat dissolui corpore et \n cum Christo esse multo melius, ut ostendat quia operationes \n non impediuntur debilitatibus corporis. sed augentur. neque \n splendore generis aut propinquorum subsidiis aut opibus, sed \n bono commendatur affectu. neque enim minus beatus Helias \n quam Moyses, cum alter cibi indiguus melotide uili sine filiis, \n sine sumptu, sine comite, alter populorum ductor, laetus \n subole, succinctus potentia, diuerso genere meritum aequale \n fundauerint fundaueriut , sicut in euangelio declaratum est, quando cum \n domino Iesu in resurrectionis gloria refulserunt; uidetur enim\n\n \n\n \n \n \n parem his quasi paribus gloriae suae testibus dedisse mercedem. \n nec minus beatus Helisaeus quam Dauid, cum alter regibus \n subditus, alter regali potestate praeditus propheticae sanctificationis \n haut disparem sint adepti gratiam. \n \n Quid enim deest ei qui illud bonum possidet et habet sibi \n semper comitem sociamque uirtutem? in quo statu non poten- \n -. \n tissimus? in qua paupertate non diues? in qua generis ignobilitate \n non clarus? in quo otio non laboriosus? in qua debilitate \n non uegetus? in qua infirmitate non fortis? in qua somni \n quiete non feriatus, quem etiam quiescentem uirtus propria \n non relinquit? in qua solitudine non stipatus, quem uita beata \n circumdat, quem uestit gratia, quem gloriae amictus inlustrat? \n non minus enim otiosus quam cum operatur beatus, nec \n minus dormiens quam uigilans gloriosus, quia non minus \n dormiens quam cum uigilat incolomis et sanus est. quando \n autem feriatus uideri potest, cuius mens semper operatur? \n quando autem solus, qui cum illo bono semper est, de quo \n ait propheta: replebimur in bonis domus tuae? quando \n abiectas abiectus , cuius conuersatio in caelo? quando non decorus, \n qui ad illius decori et solius boni se conformat similitudinem, \n qui etiamsi membris solutus sit, tamen mente se erigat? et \n tamquam ille qui cithara canere solitus, si eam dissipatam \n resolutis neruis et confractam uiderit et usum eius interruptum. \n abiciat eam atque eius numeros non requirat, sed uoce ipse\n\n \n\n \n \n \n se mulceat, ita et iste citharam corporis sui otiosam iacere \n patietur, corde se oblectabit, bonae conscientiae recordatione \n mulcebit, diuinis oraculis et scriptis propheticis adleuabit, \n suaue illud et iocundum animo tenens, mente conplectens, \n cui nihil possit triste accidere, cum semper ei diuinae praesentiae \n adspiret gratia et ipse sibi adsit summa animi tranquillitate \n perfusus. \n \n\n"},"2":{"1":"\n Superiore libro de uirtutum praeceptis disputauimus, sequenti 459 \n clarorum uirorum utamur exemplis, qui in summis periculis \n positi beatitudinem uitae non amiserunt, sed potius adquisiuerunt . \n an non beatus lacob Iacob etiam, cum patriam derelinqueret? \n immo plane beatus, qui dura exilii suscepit, ut fratris mitigaret \n iracundiam. nam si beatus est qui peccatum declinat, \n utique negari beatus non potest qui alterius culpam leuat leuati , \n crimen auertit. paratum itaque parricidium declinauit exilio \n uoluntario eoque facto sibi salutem quaesiuit, fratri donauit \n innocentiam. merito itaque eum diuina ubique comitata est \n gratia, ut et, cum dormiret, beatae uitae munus adquireret. \n uidebat enim futurorum mysteria et diuina audiebat oracula.\n\n \n\n \n \n \n bonus in somno operarius et in paupertate diues, qui mercennariae \n uitae munere et patrimonium et coniugium eodem parauit \n officio. idem fraterni affectus reconciliator egregius \n certauit muneribus et obsequiis, ut indignationem omnem \n excluderet, dolorem offensionis auerteret, ostendens se minorem \n exilio non fuisse, qui posset largiri quae non acceperat. \n","2":" sed nimis ad inferiora propero et utilia transcurro, cum \n prius definiendum sit quid sit beatus. scriptum est enim: \n beatus uir, qui non abiit in consilio impiorum et \n in uia peccatorum non stetit et in cathedra pestilentiae \n non sedit, hoc scriptura significante eum beatum \n esse qui uel a perfidorum consortio temperauerit \u2014 ea est \n enim impietas auctorem uitae et parentem quendam salutis \n non recognoscere \u2014 uel in peccato non manserit uel in \n luxuria atque lasciuia non perseuerauerit. ipsum quoque in \n lege domini die ac nocte meditantem fore tamquam lignum \n quod dabit frnctum fructum in tempore suo. superiora merita sunt \n praemiorum, hoc meritorum praemium. \n \n ","3":" Quid horum quae ad meritorum beatitudinis spectant defuit \n sancto Iacob, qui tantum abfuit ab impiorum consortiis, ut ex \n eo fidelis populus nomen acciperet Istrahel dictus, quod deum \n mentis internae oculis intueretur peccati abstinens, a luxuriae \n omnis ebrietate sobrius, ut dura laborum absorbuerit, otii\n\n \n\n \n \n \n secura neglexerit? nonne pulchre et uere de hoc dictum est \n quod et hic fructum dabit in tempore suo, de quo scriptum \n est: ecce odor fili mei tamquam odor agri pleni? \n erat enim perfectus in omni flore uirtutum et sacrae benedictionis \n atque caelestis beatitudinis redolebat gratiam. ipse est \n enim ager, quem benedixit dominus, non iste terrenus aut \n horridus siluis aut fragosus torrentibus aut palustris pigrioribus \n aquis aut ieiunus frumentis aut inutilis uitibus, adhuc \n infecunda glarea saxosus aut hiulcus et aridus siccitate \n aut sanguine madidus aut sentibus incultus et spinis, sed ille \n ager, de quo dicit ecclesia in Canticis: adiuraui uos, \n filiae Hierusalem, in uirtutib.us et fortitudinibus \n agri. hic namque est ager, de quo et dominus ait: et species \n agri mecum est. in hoc agro uua illa repperitur, quae \n expressa sanguinem fudit et mundum diluit, in hoc agro est \n ficus illa, sub qua sancti requiescent spiritalis gratiae suauitate \n recreati, in hoc agro est oliua illa fructifera dominicae fluens\n\n \n\n \n\n \n\n \n \n \n pacis unguentum, in hoc agro florent mala granata, quae \n plurimos fructus uno fidei munimine tegunt et quodam fouent \n caritatis amplexu.","4":"hos igitur fractus redolebat Iacob, qui \n deum per pericula sequebatur et tutum se ubique eius \n deductione credebat. nam licet dulcis et suauis odor agri sit, \n quia est odor naturae, tamen in sancto patriarcha uirtutum \n spirabat gratia. quam continens erat parsimonia, qui cibum \n sibi paratum non expetiuit. sed petenti fratri sine dilatione \n concessit. a quo primatus benedictionis accepit, quam pius \n erga parentes, ut praeferri germano seniori materno mereretur \n affectu et paternae benedictionis munere sacraretur, quam \n religiosus, ut fratrem recusaret laedere, quam uerecundus, ut \n patrem timeret fallere, quam honorificus, ut matri non posset \n quod iubebatur negare! \n \n ","5":" Sed nec parentes nobis inexcusati relinquendi sunt, quod \n iuniorem filium seniori praetulerunt. simul cauendum, ne quis \n dum eorum intendit exemplo, iniquum inter filios habeat \n iudicium, ut alterum diligendum putet, alterum posthabendum. \n hinc enim excitantur odia fraterna et de pecuniae uilis incremento \n facinus parricidale conponitur. eadem foueat prolem \n mensura pietatis. esto tamen ut aliquid sibi amplius circa \n blandiorem aut similiorem rapiat affectus, par debet circa \n omnes esse forma iustitiae. plus confertur dilecto, cui fratrum \n amor quaeritur; plus autem adimitur ei qui praelationis\n\n \n\n \n \n \n iniustae oneratur inuidia. ininitabatur minitabatur Esau quod fratrem \n suum occideret, nec fraterna eum germanitas nec parentum \n reuerentia a parricidali furore reuocabat, et dolebat sibi \n benedictionem esse praereptam, cuius utique dignum se \n mansuetudine debebat probare, non scelere. \n","6":" sed et Rebecca \n non quasi filium filio, sed quasi iustum praeferebat iniusto. \n etenim aput matrem piam mysterium pignori praeponderabat: \n illum non tam fratri praeferebat quam offerebat domino, \n quem sciebat conlatum sibi munus posse seruare. \n in quo et alteri consulebat, quem diuinae subducebat offensae, \n ne grauiore implicaretur reatu, si acceptae gratiam benedictionis \n amitteret. \n \n Accipe tamen bonum certamen inter parentes. mater deferat \n affectum, pater iudicium. \n","7":" mater circa iuniorem tenera pietate \n propendat , pater circa seniorem naturae honorificentiam seruet. \n hic magis honoret, illa plus diligat. dum singuli singulos \n foueant, non in unum uterque conspirent, defrudent alterum. \n fiat aequalitas inter diuersa certamina et disparibus studiis \n par utrique aequali parentum amore gratia conferatur. \n conpenset alter quod alter imminuit. sic pio affectu Isaac \n patriarcha et sancta Rebecca certabant, ut neutrum inferiorem \n facerent, sed utrumque aequalem. \n \n","8":" uicit tamen ille, qui \n\n \n\n \n\n \n \n \n praeferebatur oraculo, uicit inpigritia tarditatem, mansuetudo \n duritiam. dum alter uenatu aspero praedam quaerit agrestem, \n hic mitium cibos morum, hic domesticam gratiam, \n hic tenerae mansuetudinis atque pietatis pio patri dulces \n epulas ministrauit. plus placet in animis quicquid occurrerit \n quam quidquid affectatum putaueris deferendum. accessit ad \n oues Iacob et attulit innocentiae partus uel sacrae prophetiae \n munera, quia patriarchae cibum nullum credidit dulciorem \n esse quam Christum, qui sicut ouis ad occisionem \n ductus est et sicut agnus ad uictimam. hunc uel publico \n parenti uel populo, cuius typum gerebat, cibum utilem \n iudicabat, quo futura erat remissio peccatorum.","9":"ideo stolam \n accepit fratris sui, quia senili praestabat sapientia, ideo \n iunior frater seniorem fratrem exuit, quia fidei emicuit dignitate. \n hanc stolam ecclesiae typo Rebecca protulit et dedit \n filio iuniori stolam ueteris testamenti, stolam propheticam \n et sacerdotalem, stolam regalem illam Dauiticam, \n stolam Solomonis, Ezechiae et Iosiae regum, et dedit populo \n Chlistiano Christiano , qui uti amictu sciret accepto, quoniam populus \n Iudaeorum eam sine usu habebat et proprios nesciebat ornatus. \n iacebat haec stola in umbra adiecta atque neglecta; obscurabatur \n enim tenebrosa impietatis caligine nec in angusto corde \n populi latius poterat explicari. induit eam Christianus populus \n et refulsit. inluminauit eam suae fidei claritate et piorum luce \n factorum. agnouit Isaac notum odorem generis sui, recognouit\n\n \n\n \n \n \n stolam scripturae ueteris, sed uocem plebis ueteris non \n recognouit et ideo cognouit esse mutatam. manet enim \n hodieque eadem stola, sed populi deuotioris canora coepit \n esse confessio meritoque dixit: uox quidem uox Iacob, \n manus autem manus Esau. et odoratus est odorem \n uestimentorum. et fortasse illud est, quia non operibus \n iustificamur, sed fide, quoniam carnalis infirmitas operibus \n inpedimento est, sed fidei claritas factorum obumbrat errorem, \n quae meretur ueniam delictorum. \n \n ","10":" Celebrata benedictione postea frater senior aduenit. quo \n declaratur prius ecclesiae regnum quam synagogae in praedestinatione \n delatum, sed subintrasse synagogam, ut superabundaret \n peccatum et, cum superabundasset peccatum, superabundaret \n et gratia, simul clareret inpigrum regni caelestis \n candidatum esse debere, ut praeripiat benedictionem et praerogatiuam \n suae commendationis usurpet. unde non est notatus \n a patre iunior filius, sed laudatus, quod ait Isaac: frater \n tuus ueniens cum dolo accepit benedictionem \n tuam. bonus enim dolus, ubi inreprehensibilis est rapina; \n inreprellensibilis autem rapina pietatis, quia a diebus \n Iohannis regnum caelorum cogitur et cogentes \n diripiunt illud; festinantes enim patres pascha celebrabant, \n qui festinantes manducabant agnum, non demorantes, et\n\n \n\n \n \n \n fratrem Beniamin sanctus Ioseph piae conmento fraudis \n accersiuit et tenuit.","11":"et ipse tamen ut benediceretur cogendo I \n elicuit et inpetrauit, sed eam benedictionem, quae cum \n superiore congrueret et conueniret, ut seruiret fratri suo. \n etenim qui inperare non poterat et alterum regere seruire \n debebat, ut a prudentiore regeretur. neque enim fuit sancti \n patriarchae, ut filium suum degeneri condicioni seruitutis \n addiceret, sed ut bonus pater, cum duos haberet filios, unum \n intemperantem, prudentem et sobrium alterum. quo utrique \n consuleret, intemperanti praefecit sobrium et insipientem \n prudenti statuit oboedire, quia insipiens non potest uoluntarius i \n uirtutis esse discipulus nec perseuerare in studio, quia stultus \n sicut luna mutatur, meritoque ei libertatem proprii negauit \n arbitrii, ne uelut nauis in fluctibus sine gubernatore fluitaret. \n sed subdidit eum fratri secundum quod scriptum est: seruit \n enim inprudens prudenti. recte ergo eum subdidit, ut \n regentis imperio suum melioraret affectum allectum . ideoque ait: \n super gladium tuum uiues et seruies fratri tuo; \n domina est enim pietas crudelitatis et mansuetudo duris \n motibus praestat. \n \n \n ","12":" Seruit omnis qui auctoritatem purae non habet conscientiae, \n seruit quicumque uel metu frangitur uel delectatione inretitur \n uel cupiditatibus ducitur uel indignatione exasperatur uel maerore \n deicitur. seruilis enim omnis est passio, quoniam qui facit\n\n \n\n \n \n \n peccatum seruus est peccati et quod peius est multorum \n sernus seruus est qui subiectus est uitiis. multis se dominis addiiit addixit , \n ut seruitio ei exire uix liceat. at uero ille qui uoluntatis suae \n arbiter est, iudex index consilii, interpres arbitlii arbitrii , qui coercet corporeae \n adpetentiam passionis, qui ea quae agit bene agit \u2014 bene \n autem agens recte agit, et qui recte agit inculpate et inreprehensibiliter \n agit habens suorum actuum potestatem - is \n profecto liber est. nam qui omnia prudenter agit et ita, ut \n uult, is solus est liber. non condicio fortuita seruum facit, \n sed probrosa insipientia. denique famulus prudens regit dominos \n stultos et proprii serui dominis faenerabunt. quid \n faenerabunt? non utique pecuniam, sed sapientiam, sicut et \n lex dicit: faenerabis gentibus multis, tu autem \n mutuum non accipies. faenerauit enim ludaeus proselyto \n diuinae legis oracula, sed quia ipse legis mysteria uidere non \n potuit et quae habebat nesciuit oracula, qui litteram faenerabat\n\n \n\n \n \n \n gentibus nunc ab his spiritalis doctrinae gratiam mutuatur \n meritoque subiectus est seruituti, quoniam qui mutuatur \n seruus est quasi addictus faenori creditoris, qui autem piae \n doctrinae faenus inpertit, is est princeps, sicut lex dicit: \n princeps eris gentium multarum, tibi autem principes \n ex ipsis non erunt. princeps emm est qui regit \n et qui habet sapientiae principatum. quem habuit populus \n Iudaeorum, sed quoniam quod docebat seruare non potuit, \n debet discere quod docere nesciuit.","13":"hoc est igitur quod ait \n patriarcha Isaac: seruies fratri tuo. erit autem cum \n deposueris et solueris iugum illius a collo tuo, \n significans duos futuros populos, unum ancillae filium, alterum \n liberae \u2014 seruit enim littera, libera est gratia \u2014 eumque \n populum, qui litterae intendit, tamdiu seruum fore, quamdiu \n spiritalis doctrinae sequatur interpretem. tunc quoque illud \n futurum quod apostolus dicit: ut reliquiae saluae fiant \n secundum electionem gratiae. seruies ergo fratri tuo, sed tunc \n senties seruitutis profectum, cum uoluntarius potius quam \n coactus oboedire coeperis fratri. \n \n ","14":" Hinc orta est inuidia et minitabat Esau quod post obitum \n patris fratrem occideret. sed si id acciderit, discamus a Rebecca \n quemadmodum prouidendum sit, ne inuidia iracundiam excitet. \n\n \n\n \n \n \n iracundia in parricidium proruat. ueniat Rebecca, hoc est \n induatur patientia, bona custos innocentiae, suadeat ut irae \n locum demus. concedamus aliquo longius, donec tempore \n indignatio molliatur, offensionis obrepat obliuio. itaque patientia \n nec exilium reformidat, sed inpigre suscipit, non tam ut periculum \n salutis quam ut incentiuum sceleris declinetur. mater \n quoque pia abesse sibi dilectissimum filium tolerat plus ej \n conlatura quem laesit, utrique tamen consulens, ut alterum \n inmunem a parricidio, alterum integrum praestaret a crimine. \n","15":" \n andiuimus quid corporeis ebria cupiditatibus intemperantia \n locuta sit, consideremus quid uera uirtus agat. nihil requirit \n nisi dei gratiam, solum illud et summum bonum sequitur, \n solo eo contenta est, a quo accipimus omnia, ipsi autem nihil \n illi conferimus, quia nullo indiget. sicut ait Dauid: dixi \n dominomeo : dominusmeusestu , quoniam bonorum \n meorum non indiges. quo enim indiget qui abundat \n omnibus et nobis largitur uniuersa, omnia sine defectu ministrat \n ? \n \n Et profectus est Iacob et dormiuit, quod est quieti animi \n indicium, et. \n","16":" uidit angelos dei ascendentes et descendentes. \n hoc est Christum praeuidit in terris, ad quem angelorum \n caterua descendit atque ascendit obsequium proprio domiuo domino \n\n \n\n \n \n \n pio praebitura seruitio.","17":"et uenit ad puteum, ut biberet de suis \n uasis et de puteorum suorum fontibus et superfluerent ei \n aquae de suo fonte; fons enim uitae est in manibus iusti.","18":"et \n uenit ad Laban et oues eius pauit. iniquitas incomitata residet. \n sapientia regendi officium non omittit. nescit uel in alienis \n uacare, nescit exul exui esse in peregrinis. quomodo enim eiul , \n quae ubique suum ius seruat et in se habet quod possidet? \n","19":" \n quasi mercennaiius mercennarius ingreditur iustus et rector est, qui sibi \n gregem multarum praestantiumque uirtutum splendore fulgentem \n euangelicae praedicationis ministerio colligebat, ut potaturis \n ouibus uirgam storacinam et nucinam et de platano \n proponeret in uenis, quo concupiscentes beatissimae trinitatis \n praefigurata mysteria hautquaquam decoloros fetus piae mentis \n conceptione formarent. bonae oues, quae bonorum partus \n operum fidei sacrae non degeneres ediderunt. per storacem \n significatur incensum et sacrificium uespertinum, quod deo \n patri defertur in psalmo. per nucinam uirgam sacerdotale \n Christo munus offertur; haec enim uirga Aaron, quae reposita \n fioruit floruit , qua sacerdotalis gratia sanctificationis emicuit. per \n Xplatanum platanum spiritalis fructus significatur ubertas, quia arbori \n huic uitis adnectitur, ut eius laeta consortio in partus sese\n\n \n\n \n \n \n uberes fundat, siquidem dominicae munera passionis remissio-465 \n uemque omnium peccatorum adiuncta spiritus gratia fouere \n consueuit. \n \n ","20":" \u2022 His itaque, ut scriptura dicit, diues factus est ualde bonum \n gregem nutriens Christo, quem fidei titulo et uarietate uirtutum \n gloriosi nominis nobilitauit insignibus. itaque nec sibi uidebatur \n angustus censu fidei opimus et Laban filiis ut opulentissimus \n in inuidiam uocabatur, qui suum gregem alieni gregis accessione \n cumulasset. et dixit ei deus: reuertere in terram \n patris tui et in gentem tuam, et ego ero tecum, \n ostendens nihil ei deesse, cui adesset omnium plenitudo; hoc \n solum abundare perfecto, in hoc constare omnia et omnia ad \n ipsum referri, nihil ei nouum. nihil superfluum necessarium, \n cui pax fida suppeteret, per quam reconciliaret quae primo \n fuerant discrepantia. nec mirum si pacem haberet qui columnam \n statuerat et uncxerat deo, quae est ecclesia. columna enim \n et firmamentum dicta est ueritatis. eam unguit qui in \n Christum fidei, in pauperes misericordiae fundit unguentum. \n","21":" \n nunc consideremus qualis uir iustus esse debeat, si inuidia \n fuerit exorta. primum ut declinet eam; melius est enim sine \n lite abire quam desidere cum iurgio. deinde ut talia possideat, \n quae secum auferre possit, ut in nullo teneri ab aduersario\n\n \n\n \n \n \n possit obnoxius, sed dicat: cognosce, si quid tuum est \n apud me. et quaesiuit Laban et nihil suum inuenit apud \n Iacob. magnus uir et uere beatus, qui nihil suum potuit \n amittere, nihil alienum habere, hoc est nihil minus habere, \n nihil superfluum. itaque ille perfectus est, cui nihil deest, \n iustus, cui nihil supra est; hoc enim est iustitiae tenere mensuram. \n quanta uirtus, cuius societas lucrum dabat, non inrogabat \n dispendium! hoc est perfectum esse, adhaerentibus sibi conmodi \n plurimum dare, nihil adferre inconmodi. \n \n ","22":" Denique is qui nocere cupiebat inanem eum non potuit \n dimittere. sapiens enim numquam inanis est, semper in se \n habens amictum prudentiae, qui potest dicere: iustitiam \n induebametuestiebariudicium , sicut dixit lob Iob . namque \n haec mentis sunt interna uelamina, quae nemo alius possit \n auferre, nisi cum aliquem sua culpa dispoliat. denique sic \n dispoliatus Adam nudus inuentus est, at uero Ioseph etiam \n uestimento exteriore reiecto nudus non erat, qui salua habebat \n indumenta uirtutis. numquam ergo inanis sapiens. nam quomodo \n inanis, qui de plenitudine Christi accepit et seruat acceptum? \n quomodo inanis, cuius repleta est anima, quae acceptae gratiae \n uestimenta custodit? illud metuendum est, ne quis innocentiae \n uelamen amittat, ne impii sacrilegae persecutionis inpressione \n terminos iustitiae supergressi uestimentum animae ac mentis \n eripiant. quod non facile accidit, nisi prius aliquem uox suae \n iniquitatis exuerit. unde et Dauid dicit: si est iniquitas \n in manibus meis, decidam merito ab inimicis meis\n\n \n\n \n \n \n inanis: persequatur inimicus animam meam et \n conprehendat. \n","23":" nemo ergo ex inimicis potest tuam animam \n conprehendere, nisi prius inanis fuerit effecta. noli igitur \n metuere eos qui possunt auri argentique conpilare thensauros. \n isti nihil tibi auferunt. hoc enim auferunt quod non habebus habebas , \n hoc auferunt quod possidere non poteras, hoc auferunt quod \n non ornabat animam tuam, sed onerabat, hoc auferunt quod \n non locupletabat cor tuum, sed potius deprimebat; ubi enim \n fuerit thensaurus tuus, ibi erit et cor tuum, sicut \n audisti legi hodie. multi seris portarum suarum includunt \n aurum suum, sed hi nec uectibus et claustris suis credunt: \n multi uigiles adhibent, sed ipsi quoque plus ipsos solent \n timere custodes: multi defosso auro incubant; aurum eorum \n sub terra et cor eorum sub terra. caue ergo ne et tu cor tuum \n terrae uiuus infodias. non ergo auri istius metuendi fures, \n ille tibi cauendus est faenerator, qui substantiam animae tuae \n scrutatur, si qua peccati grauioris aera contraxeris, qui cor \n tuum includit solo, qui animam tuam eo caespite obruit, quo \n aurum texeris, qui mentem tuam centesimarum incuruat usuris \n et graui condit sepulchro, de quo nullus resurgit. sequere \n sanctum Iacob, qui neque de alienis uitiis quicquam habebat \n neque suarum uirtutum erat inanis et uacuus, qui erat iustitiae \n fructu repletus. \n \n ","24":" Sed haec moralia, illud mysticum quod uenit ad eum Laban,\n\n \n\n \n \n \n hoc est dealbatus, quia et Satanas transfigurat se in angelum \n lucis, et coepit ab eo sua requirere. respondit ei Iacob: cognosce \n si quid est tuum apud me, hoc est: nihil tuorum \n habeo. quaere, si quid agnoscis uitiorum tuorum et criminum. \n nihil mecum abstuli fraudum tuarum dolique consortia ulla non \n habeo, omnia tua tamquam contagium refugi. et quaesiuit Labau \n et nihil suum repperit. quam beatus uir, in quo inimicus nihil \n inuenit quod suum posset dicere, in quo diabolus nihil offendit \n quod suum agnosceret. inpossibile uidebatur istud in homine, \n sed typum gerebat eius, qui dixit in euangelio: ueniet huius \n mundi princeps et in me inueniet nihil. nihil est \n enim quicquid est diaboli, quod nullam potest habere perpetuitatem \n atque substantiam.","25":"ipse autem est qui praefigurabatur \n in Iacob dominus Iesus, duorum uir coniugiorum, hoc est \n consors quidam legis et gratiae, qui uirginem Rachel ante \n dilexit et praedestinatam sibi in coniugium pio amabat affectu. \n sed quoniam Lia tamquam lex subintrauit et oculis intirmior infirmior \n obrepsit tamquam synagoga, quae mentis caecitate Christum \n uidere non potuit, superabundauit gratia sanctae Rachel, quae \n supra primum illud est expetita coniugium, quae ecclesiae \n principatum futurum iam tunc nominis sui interpretatione \n signabat, beata Rachel, quae abstulit obprobrium suo partu: \n beata Rachel, quae abscondit cultus erroresque gentilium. \n quae simulacra eorum plena esse inmunditiae declarauit. nemo \n -credat paternae pietatis laesam esse reuerentiam, quod stante\n\n \n\n \n \n \n patre sedit, quoniam scriptum est: qui plus fecerit patrem \n aut matrem quam me non est me dignus. ubi causa \n agebatur religionis, lides debuit sedem habere iudicii et quasi \n rea stare Derfidia perfidia . \n \n Haec eo usque probata sunt, ut proficiscenti Iacob sancto \n angeli dei occurrerent. \n","26":" denique uidit castra dei adplicantia et \n ait: castradei haec sunt; perfectis enim et fidelibus diuina \n solent adesse praesidia. perfectus autem cogitabat de \n reconciliatione fraterna, ita ut humilitate eum inuitaret, officiis \n adquireret, muneribus quoque emendum putaret. occurrit itaque \n fratri cum uxoribus et pignoribus suis, ut, etiamsi ipsi indignaretur, \n necessitudinis obsequiis inflecteretur. \n","27":" et adorauit \n septies in terra. quid sibi istud uult esse? lex dicit: \n dominum deum tuum adorabis et ipsi soli seruies serui , \n et hic adorat intemperantem, iracundum, minantem parricidale \n flagitium. an terram adorauit illam humano cruore concretaru concretam . \n serpentum infusam uenenis aut ieiuna infelicem glarea aut \n duris atque asperis inhorrentem cautibus? quid sibi etiam \n uult quod septies adorauit? haereret absolutio, nisi illud \n occurreret, quod Petro in euangelio interroganti: si frater \n meus in me peccauerit, quotiens remittam ei? \n usque septies? respondit dominus Iesus: non solum \n septies, sed etiam septuagies septies. hoc igitur \n prophetico spiritu sanctus patriarcha significat in aduenientem\n\n \n\n \n \n \n respiciens, qui non solum usque septies, sed etiam usque \n septuagies septies ueniam fratri relaxari iuberet, ut eius \n contemplatione conuentus Esau iniuriam, quam se accepisse \n putabat, remitteret fratri et quamuis laPsus laesus rediret in gratiam, \n quia propterea suscepturus erat carnem dominus Iesus et \n uenturus in terras, ut multiplicatam nobis donaret ueniam \n delictorum. \n \n ","28":" Denique petiturus a fratre concordiam dormiuit in castris. \n perfecta uirtus habet tranquillitatem et stabilitatem quietis; \n ideo dominus donum eius perfectioribus reseruauit dicens: \n pacem meam relinquo uobis, pacem meam do uobis. \n perfectorum est enim non facile mundanis moneri, non turbari \n metu, non exagitari suspicione, non terrore concuti, non dolore \n uexari, sed quasi in litore tutissimo aduersum insurgentes \n fluctus luctus saecularium procellarum mentem inmobilem fida statione \n placidare . hoc firmamentum Christianis mentibus Christus \n inuexit, pacem internam inuehens animis probatorum, ut non \n turbetur cor nostrum neque exagitetur animus. hanc pacem \n super omnem mentem esse apostolus doctor asseruit dicens: \n et pax dei, quae superat omnem mentem, custodiet \n corda uestra et sensus in Christo Iesu. fructus itaque \n pacis est non perturbari in pectore. denique uita iusti quieta \n est. iniustus autem inquietudinis et perturbationis plenus est. \n itaque amplius suis suspicionibus adfligitur impius quam alienis \n plerique uerberibus maioresque uibices uulnerum in eius animo\n\n \n\n \n \n \n sunt quam in eorum corpore qui ab aliis uerberantur. \n","29":" grande \n est intra se aliquem tranquillum esse et sibi conuenire. foris \n pax aut inperatoris sollicita prouidentia aut manu militum \n quaeritur aut bellorum prospero cedit euentu aut internicione \n aliqua barbarorum, si in se hostili motu sua arma conuertant. \n in ea pace nulla nostra uirtus, sed euentus est. certe gloria \n pacis illius ad inperatorem refertur, istius pacis fructus in \n nobis est, quae est in mentibus singulorumque tenetur affectibus. \n istius pacis maior est fructus, quo spiritalis nequitiae \n temptamenta quam quo arma hostilia repelluntur. ista pax \n sublimior, quae corporalium passionum excludit inlecebras \n perturbationesque mitigat quam ea quae barbaricos sedat \n incursus; plus est enim clauso intra te hosti resistere quam \n remoto. \n \n ","30":" Itaque Iacob, qui cor suum. ab omni simultate mundauerat \n et pacificum affectum gerebat, postquam reiecit omnia sua, \n solus remansit et luctatus est cum deo. quicumque enim \n saecularia neglegit ad imaginem dei similitudinemque propius \n accedit. quid est enim luctari cum deo nisi uirtutis suscipere \n certamen et cum superiore congredi potioremque ceteris \n imitatorem fieri dei?. et quia insuperabilis erat fides eius atque \n deuotio, secreta ei dominus mysteria reuelabat tangens latitudinem \n femoris eius, eo quod ex eius erat generatione dominus469 \n Iesus oriundus ex uirgine, qui deo nec inpar nec inaequalis \n esset. cuius crucem obstupescentis femoris latitudo signabat, \n eo quod diffusa per uniuersum mundum remissione peccati \n salutaris foret omnibus, qui stupore sui corporis ac sopore\n\n \n\n \n\n \n\n \n \n \n resurrectionem tribueret defunctorum. unde non inmerito \n exortus est sol sancto Iacob, cuius generi crux domini salutaris \n inluxit, simul quia sol ei oriatur iustitiae qui deum cernit, \n quia ipse est lumen aeternum.","31":"claudicauit autem Iacob a \n femore suo. propter hoc non manducant hodieque \n filii Istrahel neruum. utinammanducassentetcredidissent ! \n sed quia non erant facturi uoluntatem dei, ideo non manducauerunt. \n sunt et qui ita accipiant, eo quod ideo claudicauerit \n ab uno femore Iacob, quia duobus populis ex eius generatione \n manantibus unius stupor iam mox circa fidei gratiam declarabatur \n futurus. ipse est ergo populus, qui stupore perfidiae \n claudicauit. \n \n ","32":" Denique non multo post reuelationem istiusmodi cum esset \n ab alienigenae filio Dina, Iacob filia, deflorato uirginitatis \n pudore temerata, fratres eius, qui non intellexerunt mysterium, \n alienigenas, qui societatem fidei per coniunctionem generis \n offerebant, uindictae studio peremerunt, Iacob autem, qui \n morali mansuetudine clementiam diligebat uel mystico spiritu \n sacramentum congregandae ex gentibus praeuidebat ecclesiae, \n inuitus et dolenter scaenam illam exactae ultionis accepit. \n unde prophetanti aduentum domini Iesu responsum diuinum \n est datum: exsurgens ascende in locum Bethel, hoc \n est in domum panis, ubi natus est Christus, sicut Michaeas\n\n \n\n \n \n \n propheta testatur dicens: et tu, Bethleem, domus Ephratha, \n non es minima, ut sis inter principes Iuda. ex \n te enim exiet princeps in Istrahel. et egressus \n eius ab initio a diebus saeculi. uere domus panis. quae \n domus Christi est, qui nobis panis salutaris aduenit e caelo, \n ut iam nullus esuriat cibum sibi inmortalitatis adquirens. ibi \n iubetur habitare patriarcha, ibi aram deo facere, qui apparuit \n ei. ibi deos accepit alienos et abscondit eos sub lentisco, ibi \n quoque sepulta est Rachel in uia inquit Ephratha; haec \n est Bethleem. ibi etiam columnam statuit Iacob supra \n monumentum eius. \n \n Quanta mysteria, quia ibi est ecclesia dei, in qua apparet \n deus et loquitur cum seruulis suis ! \n","33":" ibi eripiuntur et absconduntur \n simulacra gentium; fides enim ecclesiae omnem obseruantiam \n gentilitatis aboleuit. sed cur sub lentisco absconderit \n quaero. certe genus istud infructuosum est. ibi ergo sunt dii \n gentium, ubi nullus est fructus. ibi inaures gentilium infodiuntur, \n quas dederunt Iacob, ut iam nouam linguam audire \n adsuescant, ueterem perfidiae somnum nesciant, obsurdescant \n aures eorum sacrilegio, emundentur ad gratiam. non inmerito \n sanctus ibi Danihel falsum aduersum Susannam testimonium \n deprehendit. ibi enim uolebat adhuc radices suas locare perfidia, \n sed latere non potuit, quia prophetico spiritu deprehensa est. \n congruus autem error presbyteri uerae confessioni, ut ibi\n\n \n\n \n\n \n \n \n contaminatam diceret castitatem, ubi gentium defossa simulacra \n sunt, sed ueritas ecclesiae non texit perfidiam, sed \n abscondit et aures gentilitatis obstruxit.","34":"conuenienter quoque \n ibi sepulta est sancta Rachel, quia omnes qui baptizantur in \n Christo consepeliuntur cum eo. sic enim docemur dicente \n apostolo: consepulti enim sumus cum illo per baptismum \n in mortem, ut quemadmodum ille surrexit a \n morte per uirtutem propriam suscitatus, ita etnos \n eius gratia resurgamus. tunc igitur uere absconditur \n omnis error gentilium, cum quis fuerit ablutus a uitiis, quia \n confixus cruci uetus homo noster nescit iam ueteri seruire \n peccato. conpetenter etiam columna statuitur supra mOnllmentum monumentum \n Rachel, quia ecclesia est columna et firmamentum ueritatis. \n \n ","35":" I Senuit autem Iacob et ante iam senuerat moribus, sed \n certabant in eo inpigra uiuacitas iuuentutis et tranquillitas \n senectutis. est enim et senectus uirens gratia et iuuentus \n cana consiliis, de qua dicit scriptura: senectus enim \n uenerabilis et aetas senectutis uita inmaculata. \n ex hac uita fuit Iacob, qui bonis operibus praeuenit tempus \n longaeuae senectutis, ut et fructum eius ante tempus carperet \n et postrema eius in tempore non timeret. beatus quidem et \n iuuenis, qui bene uiuit, sed beatus et senex, qui bene uixit. \n quod enim iuuenis sperat adeptus est senior, quod senex fuit \n optat hoc esse qui iuuenis est. certe hic inquieti maris longiore \n sibi adhuc cursu manente iactatur fluctibus, senex uero sicut \n in portu ita in statione est senectutis. erat itaque huiusmodi \n Iacob, qui uix speranda iuuenibus bona incolomi et tuta\n\n \n\n \n \n \n gratiae claue iam clausa et obsignata retinebat. quod autem \n possideas eo quod adhuc speres praestabilius est. erat ergo \n senex Iacob, ad quem iuuenes aduersa temporis alicuius \n tempestate perculsi tamquam in portum sese recipiebant, ipse \n autem tamquam in specula uitae huius positus sollicito praetendebat \n adfectu et longe ante rebus dubiis praeuidebat remedia. \n \n i Denique fames erat in tota terra: senex depositus quae \n alacres iunenes iuuenes ignorabant primus utrum audierit. \n","36":" ... uidero. \n interim primus admonuit filios suos in Aegypto exuberare \n frumenta. eo proficiscendum, ut emerent quae sibi ad usum \n necessaria forent. libenter etiam ipse iuuenum consiliis adquiescebat, \n ut etiam filium iuniorem simul mitteret. et renuntiantibus \n illis quod Ioseph filius suus uiueret infracto licet \n corpore, sed uiuida animi uirtute non expectauit ut filius ad \n se ueniret, sed ipse magis perrexit ad filium; pietati enim \n mensura ordinis non praeponderat. nulla itaque sensit inpedimenta \n fessae senectutis, cum pergeret; pietas enim leuabat \n laborem. uerum ubi recepti filii fructu potitus aliquanto exacto \n tempore, septem decem uidelicet annorum, quod secundum \n illam patriarchae longaeuitatem exiguae portionis tempus est, \n finem uitae sibi adpropinquare cOlJnouit cognouit , uocauit Ioseph filium \n et per generationis suae futurum heredem constrincxit eum, ne \n in Aegypto sepeliretur, acceptaque fide, cum paulo post \n mfirmaretur et uenisset ad eum filius suus Ioseph: uelut\n\n \n\n \n \n \n resumptis uiribus sedit supra lectum suum et benedixit patriarchas \n duodecim et prophetauit. \n \n ","37":" Dicant nunc aliqui. non beatum Iacob, cum in ipsis mortis \n esset diebus, qui paene plura cum deo quam cum hominibus \n alloquia miscebat, non beatum, cum oculi eius grauarentur \n in senectute et non posset uidere; uidetur enim quibusdam \n caecitas esse grauis aerumna calamitatis. sed tunc quoque \n beatus Iacob, quia discernebat spiritu quos oculis discernere \n aspectuque non poterat. uidebat futura, qui aestimabatur non \n uidere praesentia. denique errauit et ipse Ioseph, ut, cum ad \n dexteram eius adplicasset filium suum seniorem et ad sinistram \n ipsius, hoc est Iacob, adplicasset filium iuniorem, ut aetatis \n ordo benedictionis ordinem reseruaret, extenderet lacob Iacob dexteram \n super nepotem iuniorem et sinistram super seniorem nepotem \n et uolenti filio patriam dexteram supra Manassen seniorem \n conuertere responderet: scio, fili, scio: et hic erit in \n populum et hic exaltabitur; sed frater eius iunior \n maior illo erit. et* causam praelationis adiuncxit dicens: \n semen eius erit multitudo gentium. adeo melius \n inpedito licet corporis aspectu uidebat, ut uidentem doceret \n errasse. quis enim melius uidet quam qui uidet Christum? \n aut quis potest dicere oculis inpeditum eum qui uidebat in \n Christo ecclesiam refulgentem ? nonne igitur clarum est quod \n debilitas beatitudinem impedire non possit? ille oculorum \n impeditus munere, ille defatigatis corporis uiribus. in lecto \n\n \n\n \n \n \n tamquam in sepulchro corpus relinquens adsurrexit in se et \n longe ab aliis atque intra semet ipsum sese colligens praesentibus \n se rebus subduxerat et nouissimorum dierum futurae \n miscebatur aetati. sic enim scriptum est: adnuntiabo inquit \n uobis quae occursura sunt uobis in nouissimis \n diebus. \n \n ","38":" Quid igitur ei deerat, cui deus aderat, qui ei profecturo \n dixerat: descendam tecum in Aegyptum, et ego deducam \n te in perpetuum? nec defuit, quando in eo sanctus \n spiritus loquebatur. quis tam potens in suo domicilio quam \n iste in alieno? quis tam abundans in ubertate quam iste in \n fame? quis tam fortis in iuuentute quam iste in senectute? \n quis tam actuosus in negotio quam iste in otio? quis tam \n uelox in curriculo quam iste in lectulo? quis tam laetus in \n flore adulescentiae quam iste in mortis confinio ? quis tam \n diues in regno quam iste in peregrino loco? denique reges \n benedicebat. nec inmerito pauper non erat, qui nullo indigebat. \n pauper non erat, qui se pauperem non putabat. et quis pauperem \n dicat, cuius conuersatione dignus orbis terrarum non fuit, \n et ideo conuersatio eius erat in caelo? hic uero praediues in \n diuitiis simplicitatis et sinceritatis, decorus maiore animae \n quam corporis pulchritudine, quae marcescere non nouit, aetate \n inpiger, cui liceret, cum uellet, corporeo isto exire gurgustio \n et superna paradisi mentis uigore penetrare, exultans spiritu, \n cum sepulchri extrema mandaret. non enim terreno se tumulo \n claudendum, sed superno recipiendum domicilio praesumebat. \n et ideo tamquam alteri mandabat sepulchrum, sui autem \n securus mortem illam inmortalitatem putabat. uidebatur \n corporis inplicatus impedimento et uigilanti in futura tempora\n\n \n\n \n \n \n praecurrebat affectu dicens de persecutoribus domini. qui de \n tribu Symeon et Leui auctores erant nequitiae processuri: in \n consilium eorum non ueniat anima mea et in occursum \n eorum non contendant uiscera mea. quis autem \n tam ualidus in uirtute quam iste fortis in infinnitate infirmitate , qui \n dicebat: maledictus furor eorum, quia superbus \n et temerarius, et ira illorum, quia indurata est. \n diuidam illos in Iacob et dispergam illos in \n Istrahel? \n \n ","39":" Quis uero tam canorus cantibus quam iste uocibus, qui \n toto auditus est mundo, qui per omnes populos, per omnes \n auditur aetates? quis tam suauis numeris septem uocum \n differentias oblocutus quam iste septemplici spiritus sancti \n gratia resultauit? qui licet membra resolutus tamen adtollens \n se animo et erigens spiritu corporis sui tamquam citharae \n harmoniam dissoluta membrorum conpage destructam alta\\', \n mente despiciens non requirebat, sed otiosam iacere humiI humi \n patiebatur, ipse autem cantu se mulcebat interno et prophetico \n se modulamine delectabat dicens: Iuda, te conlaudent \n fratres tui. manus tuae super dorsum inimicorum \n tuorum; adorabunt te filii patris tui. catulus leonis \n Iuda: ex germine mihi ascendisti: recumbens dormisti \n ut leo et tamquam catulus leonis. quis excitabit\n\n \n\n \n \n \n illum? et infra: lauabit in uino stolam suam et in \n sanguine uuae anaboladium suum. hilares oculi eius \n a uino et dentes candidiores lacte. qui cantus dulcior, \n qui sonus suauior quam remissio peccatorum et resurrectio \n mortuorum? hunc cantum sanctus Dauid ille, diuinae organum \n uocia uocis et dominici sermonis interpres, cithara cecinit spiritali. \n his modulis gratiae sublimem illum animum mentemque \n mulcebat. hoc cantu mundi istius aspera mitigauit, hoc sonitu \n saeculi dura molliuit, hoc psalterio terrorem mortis infregit, \n hac suauitate cordarum inferna calcanit calcauit . \n","40":" sed audiamus etiam \n alia quae sanctus patriarcha lacob Iacob admirabili illo suae organo \n mentis increpauit: Nephthalim uitis remissa, porrigens \n in germine suo decorem. filius meus ampliatus Ioseph, \n filius meus ampliatus, zelo adpetitus filius meus, \n filius meus adulescentior, ad me reuertere et infra: \n praeualuit super benedictiones montium manentium \n et desideria aeternorum collium. quid dulcius benedictione, \n quid gratius aeternitate? et ipsa uerba sunt cantus et \n in uerbis magna uotorum sunt praemia, meritorum fastigia. \n \n Quid suauius sancto Ioseph, qui nos liberauit ab obprobrio \n crucis dominicae sacramento? \n","41":" sicut enim maledictum factus \n est Christus, ut maledictum solueret legis, et peccatum factus \n est, ut mundi peccatum tolleret, ita obprobrium factus est, \n ut gentilitatis auferret obprobrium, sed illud obprobrium\n\n \n\n \n \n \n Christi thensauris Aegypti pretiosius aestimatum est. et ideo \n Moyses Pharao regis aulam reliquit et fidei elegit obprobrium, \n cui se obprobrio maria diuidebant. ipse ergo Nephthalim uitis \n totum remissa per mundum, ut omnibus populis ubertatem \n poculi spiritalis infunderet, ipse est ampliatus, habens nomen \n super omne nomen, qui quoniam se pro omnibus obtulit morti, \n ideo audit a patre: ad me reuertere. loquebatur Iacob et \n deus audiebatur. ille benedicebat et dominus personabat \n dicens filio: adme ad reuertere, hoc est post passionem reuertere. \n reuertere ad sedem tuam, reuertere cum tropaeo, reuertere ad \n me, ut te resurgentem defuncti sequantur et tua potestate \n pariter atque exemplo resurgant, ut fias primogenitus ei \n mortuis, ut ad dexteram sedeas patris. unde et filius dixit: \n amodo uidebitis filium hominis sedentem ad dexteram \n uirtutis.","42":"neget quis beatum Iacob in ipso mortis \n supremo, qui diuina fundebat oracula? neget beatum Ioseph \n in carcere, ubi sapientiae spiritu interpretabatur somniorum j \n quae audierat ueritatem et futurorum seriem reuelabat? neget \n beatum Esaiam, cum medius secaretur, Hieremiam, cum \n mergeretur, Danihel sanctum, cum inter leones staret intrepidus \n et prandium ei raptus ab angelo propheta deferret? \n non utique ideo beatus, quia alienum prandebat piandium, I \n sed quia meritis suis inpasta leonum ora claudebat. quis \n autem non beatam dixerit matrem Machabaeorum, quae septem \n filiorum funeribus octauam se addidit ad laudem caelestis \n triumphi ?\n\n \n\n \n \n \n \n ","43":" Nec te Eleazare, praetermittam, utpote sacerdotem sacerdos, \n sed tuis iuuandus oratis, qui genus sacerdos, peritus in lege, \n maturus aeui, cum oblatus esses Antiocho persecutori, nec \n temptamentis potuisti capi nec praemiis inflecti nec suppliciorum \n acerbitatibus frangi. denique a blandimentis coepit, quia \n iudicabat tormenta sua posse superari. (erubesco) inquit \n \\'canitiem tuam, reuereor senectutem, miror prudentiam: cur \n abstinendum bonis epulis putas, quas natura largitur? relaxa \n istiusmodi peruicaciam, expergiscere aliquando, dum adhuc \n malo tibi persuadere quam extorquere, ne uictus suppliciis \n facias quod refutas ratione iuuitatus .) ad haec respondit senex: \n (nos, Antioche, non intentione ducimur, sed reuerentia legis \n tenemur, quae a suilla carne abstinendum praecepit. pulcherrimam \n creaturam iudicas, negare tamen non potes quod potior \n sit temperantia quam uoluptas, potior legis oboedientia quam \n praeuaricatio. quodsi hoc leue putas, ut carne uescamur \n suilla, qui in minimis legem contempserit quomodo in magnis \n tenebit? aut si pretiosa est creatura istiusmodi, uindicaris, \n cum eo quod sit pulcherrimum defraudamur. abstinentia \n autem nostra disciplina est castimoniae. discimus enim resecare \n luxuriam, cupiditates uincere, excludere concupiscentiam, delectationibus \n corporis obuiare. fortitudinis quoque exercitium est \n poenis pro lege non cedere, iustitiae quoque insigne atque \n prudentiae, ut quod sequendum elegimus timore dei morte \n\n \n\n \n \n \n proposita reseruemus. quis escam imperet liberis? quis autem \n se videndum ridendum praebeat, ut in boc hoc seruiat? sed non ridebis. \n non sum ita senex, ut mihi non iuuenescat animi fortitudo.\\'\n \n ","44":" E Suspensus itaque cum hine atque inde grauit ir uerberaretur\\' \n nec iam ferrent senilia membra uerberum poenas, lassatis \n carnificibus atque extensoribus in terram deflexus inflexibilem \n mentem gerebat. et quidam seu longaeuam miseratus aetatem \n seu temptamentis circumuenire, desiderans \\'responde\\' inquit \n Hantummodo te manducatumm : nos te escae eius inmunem \n praestabimus). at ille clamans: \\'nequaquam contingat mihi, ut \n fiam senex incentiuum iuuenilis erroris, qui huc usque eram \n salutaris forma instituti. his ergo ludibriis, ut paululum uiuam, \n lucrabor et totius uitae labores addicam breuis uiatico \n senectutis? senectus portus debet esse, non naufragium uitae \n superioris. non te negabo, lex patria, non abiurabo uos, sancta \n instituta maiorum, non decolorabo uos, infulae sacerdotales, \n non te perfidiae puluere turpabo palam, canities). quid multa? \n inmoriendo tormentis factus est ceteris magisterium perseuerantiae, \n qui electus erat ad infirmitatis exemplum. beatus \n igitur, in quo non potuerunt tormenta rationem uincere. an \n non beatus qui potuit uirtute animi uictor esse poenarum\n\n \n\n \n \n \n pietatisque remigio seruare integram in tantis fluctibus passionem \n ? \n \n ","45":" Post ipsum statuti sunt septem pueri cum matre. insultare \n licet tyranno, qui dum callide a sene incipiendum putat, magistrum \n elegit, qui discipulos faceret fortiores, quorum uelut \n puerilem aetatem praemiis prouocabat ad culpam, urgebat \n terroribus ad formidinem. at illi non degeneres tanto duce \n respondent: lquid contemnis < nos y uel circumscribis ut pueros? \n sed fides cana est, sed ualida disciplina. experire certe, subice \n quibus placet poenis puerilia uiscera, non inuenies corda \n puerilia, nec potentiores erunt tormentorum machinae quam \n legitimae obseruationis excubiae. quem uicit senectus superabit \n aemula senectutis pueritia. sequimur patrem filii, discipuli \n doctorem. collige suppliciorum instrumenta proposita: \n meditationem patientiae, non terrorem inscitiae adferunt, dum \n uidentur\\'. \n","46":" iussit maximum natu eligi. at ille ridens: (recte \n naturae ordinem seruas. sed cur dei legem temerandam putas? \n et pro pietate quidem omnes maximi sumus: sed tamen a \n me inchoatum gaudeo. quid quaeris, tranne tyranne ? confiteor nos \n summo deo seruire. et doces quid agere debeamus. si tanta \n pertinacia uis extorquere ueritatem, cur non omni uirtute nos \n eam tenendam putemus?\\' quid plura? adhibentur uariarum\n\n \n\n \n \n \n genera poenarum. sed uicit pietas inmanitatis furorem: exclusa \n est anima, non religio. \n \n ","47":" Secundus accessit nec degener fratris munia piae confessionis \n inpleuit. et cum detraheretur membrana capitis, respondit: \n \\'aufertis quidem membranam, sed habeo galeam spiritalem, \n quam non potestis auferre\\'. et uere nemo auferre hanc galeam \n potest, sicut postea apostolus docuit in ecclesia domini: \n qui a caputuiri Christus est et eius sumus membra. \n recte puer istam diuino spiritu doctrinam apostolicam praeuidebat. \n exuebant inmanes bestiae conum capitis et pardalicis \n feritatibus saeuiebant. at ille deficiens \\'quam dulce est\\' inquit \n <mori pro religione, quam suauis omnis acerbitas mortis pro \n pietate, quia manet horum remuneratio laborum! tua sunt, \n rex, grauiora tormenta, tu < ta >citis. uehementius torqueris suppliciis, \n quia uides te uinci in potestate.\\' \n \n \n ","48":" Et hoc defuncto tertium statui sibi iussit. et cum eum \n partim temptaret insidiis, partim cuperet terrore percellerej \n respondit ad eum: \\'non faciam uoluutatem uoluntatem tuam nec succumbam \n imperio tuo. per beatam illam fratrum passionem et \n nobilitatem non negabo piam germanitatem. quaeuis adhibeto \n supplicia, quibus magis urguens hoc proficies asperitate \n poenarum, ut maiora testimonia nostrae germanitatis accipias). \n iussit itaque ei linguam amputari. at ille clamans \\'uictus es\\' \n inquit, \\'Antioche, qui organum uocis abscidi iubes. confessus\n\n \n\n \n \n \n es te respondere non posse rationi maioraque probus probas linguae \n nostrae flagella quam tua uerbera. nos enim tua uerbera non \n timemus. tu nostrae uocis flagella non potes sustinere. sed haec \n flagella pietatis sunt, tua flagella perfidiae. sed etiam lingua \n sublata grauius te suo cadens murmure flagellabit. euadere \n te putas, Antioche. si uocem eripias? et tacentes deus audit \n et magis audit. ecce aperui os meum, laxaui linguam meam. \n abscide linguam, sed non abscides constantiam, non uirtutem \n auferes, non rationem obliterabis, non eripies testimonium \n ueritatis, non eripies cordis clamorem. si lingua amputetur, \n sanguis clamabit et dicetur tibi: uox sanguinis fratris \n tui clamat ad me. audit enim sanguinis uocem, qui audit \n internas cogitationes \u2014 \\'tenebrae licet operiant et parietum \n saepta circumdent\\' dicatinpius , quia nullus sibi testis adsistat \u2014 \n explorat uniuersa, uidet omnia deus, nec est aliquod facinus \n quod possit latere omnium iudicem, qui cognoscit uniuersa, \n antequam fiant. quid uerba damus? loquaciora sunt uulnera: \n etsi uulnera tegantur, etsi abscondatur cicatIix cicatrix , non absconditur \n fides. nec tamen plaudas quod auferendo linguam confessionem \n laudis eripias. satis iam deum sermone laudauimus, nunc \n passione laudemus\\'. \n \n ","49":" Et hoc perempto iussit quartum uinciri ad rotam, ut eius \n uertigine membris omnibus solueretur. at ille cum torqueretur \n inmaniter \\'dissoluis\\' inquit \\'corporis membra, sed adiungis \n gratiam passioni nec eripis solacium morti.\\' est enim uox \n tonitrui in rota, quia in bono et inoffenso uitae istius cursu \n caeleste resultat oraculum, sicut in Iohanne et in Iacobo tonitrui\n\n \n\n \n \n \n filiis resultabat. itaque illud quod legi nunc manifestius \n recognosco, quia rota intra rotam currit nec impeditur. teres \n enim uita sine ulla offensione in quauis passione uersatur et \n intra haec quoque rota currit. currit lex intra gratiam et \n obseruantia legis intra diuinae curriculum misericordiae est: \n nam quo magis uoluitur, plus probatur. \\'potius est hic ab \n impiis aduersa tolerare, ut ibi a domino consolationem inuenire \n possimus\\'. et iste consummans cursum suum abrupit spiritum \n animamque uictor effudit. \n \n ","50":" Quintus cum sisteretur, caeso prius eidem ignes iussit \n admoueri, subici incendia. manabat e uulneribus cruor et \n effossis ulceribus sanguis effusus ipsos flammarum extinguebat \n globos, at ille inter ignium crepitus audiebatur dicens: \n \\'gratias tibi, domine, quod dedisti nobis dicere: transiuimus \n per ignem, sicut alibi idem dicit tuus propheta: igne \n nos examinasti, sicut igne examinatur argentum.; \n adstabo tibi sicut aurum purgatus incendio, et si quid fuit \n culpae, ignis exussit\\'. itaque et iste transfiguratus a corruptela \n ad incorruptionem uitam exalauit. \n \n ","51":" Sexto quoque admota tormenta sunt. at ille \\'noli\\' inquit \n \\'frustra errare et tuae hoc adscribere potestati, quod ista \n aduersum nos exerceas. nostrorum hoc delictorum est pretium, \n ut peccantes puniamur, et gratias domino, quod hic a nobis \n duplicia peccata exiguntur, ut ibi nobis consolatio deferatur. \n gratias autem et tibi, quod tam durus et inmitis es, ut talibus \n nostris suppliciis dominus, in quem peccauimus, genti nostrae \n propitius fiat. nos quoque ableuamus aerumnam, dum fidei\\' \n passionibus delectamur\\'. et iste duris atque asperis dilaceratus,, \n suppliciis adpositus est ad fratres suos. j \n\n \n\n \n \n \n \n ","52":" Supererat iunior ex fratribus, et iam pudebat Antiochum \n inmaturae aetati ita se fuisse ludibrio. itaque dolis eum desiderans \n circumscribere pollicebatur honores, diuitias, amicitiam \n suam, consortium secretorum. at uero pia mater monebat \n filium dicens et huic sicut ceteris: \\'nescio quemadmodum in \n uterum meum introistis, neque ego spiritum donaui uobis \n neque membra formaui, sed haec omnipotentis dei munera \n sunt\\'. putauit Antiochus uidens matrem sollicitam quod saluti \n eius timeret et ipsi quoque suadere coepit, ut filium ab \n intentione reuocaret. at illa uoce patria dicebat filio: (tu solus, \n fili, superes, summa uotorum meorum; tu postremus clausisti \n partus meos, tu postremus conclude gaudia mea. miserere \n mei, quae te in utero tot mensuum curricula portaui, ne uno \n momento confundas senectutem meam, ne decolores tot fratrum \n tuorum tropaea, ne sacrum eorum comitatum relinquas, ne \n consortium deseras. te adhuc isti expectant triumphi. aspice \n in caelum, unde hausisti spiritum, ad patrem omnium, aspice \n in terram, quae tibi ante alimoniam ministrauit, aspice ad \n fratres, qui collegam requirunt, aspice ad matrem, quae tibi \n lac dedi. redde mercedem pii sanguinis: noli a fratribus, noli \n a matre diuelli. temporales opes sunt, quas promittit Antiochus, \n temporales honores: perpetua corona, quae a deo omnipotente \n defertur. nos mihi septem dierum dominus lumina dedit, \n sextum iam diem clausi et omnium opera bona ualde. debes\n\n \n\n \n\n \n\n \n \n \n mihi, fili, ut quae in illis sex laboraui, in te requiescam septimo, \n tamquam a saeculi iam operibus feriata. itaque proripiens \n so iuuenis ait: quid sustinetis? et multa uociferans, \n quod nequaquam diuelli posset a fratrum consortiis, quorum \n multo beatiora essent funera quam regis imperia, cum urgeret \n conuiciis regem, et ipse acerbis excruciatus tormentorum \n generibus uitae huius munus absoluit. \n \n ","53":" INouissima mater oblata est neci. quis hanc beatam neget, \n quae quasi septem uallata moenibus <stetit> inter corpora \n filiorum nullum sentiens mortis incursum? quis inquam \n de eius dubitet beatitudine, quae septem turribus circumdata \n in paradisi sedem caput extulit, quae septem filiis cincta \n sacratissimum deo chorum non solis canorum uocibus, sed \n etiam passionibus ad concinendas domini laudes caelestibus \n inuexit altaribus ? quam bonus fidei partus, quam tutus portus \n iste pietatis, quam splendida lucerna ecclesiae septeno fulgens \n lumine et octauo utero cunctis oleum luminibus subministrans! \n de quibus pulchre dicitur: date partem illis septem et \n illis quidem octo, eo quod in utroque numero consortium \n gratiae consequantur in lege nutriti, per gratiam coronati, \n septem tamquam in sabbato, octo tamquam in euangelio, \n pia matre supplemento passionis adiuncta, quae in talibus \n filiis integram pietatis formam et parturiuit et peperit.\n\n \n\n \n \n \n \n ","54":" Recurrunt in memoriam sermones sanctae feminae dicentis \n ad filios: \\'ego uos genui, ego nobis uobis sucum lactis infudi: nolite \n uestram nobilitatem perdere\\'. sic aliae matres reuocare a \n martyrio solent filios, non uocare. at ista in hoc maternum \n ponebat affectum, si filiis uitam magis perpetuam quam \n temporalem suaderet. spectabat itaque pia mater filiorum \n certamina et, quamuis maternorum uiscerum conpassione \n quateretur, pietatis studio premebat dolorem et offerente \n Antiocho, cum posset salutem eligere filiorum, malebat periculum \n conpressisque naturae gemitibus poenam filiis optabat \n augeri, ut mors citius adpropinquaret. uidemus conuersa \n nota matris in filios, ne quem superstitem derelinqueret, \n sed omnes piae coheredes mortis adquireret.","55":"sed nec filii \n minores tali parente, qui se inuicem cohortabantur, qui \n dicebant uno studio et quadam auimorum animorum acie: \\'mortis \n aduersae impetum proteramus. tunc enim uiuemus, cum \n fuerimus mortui. nemo pietatis ordinem derelinquat, nemo \n se subtrahat proelio triumphali. non homini, sed omnipotenti \n deo nostras animas deuouimus. non homini, sed \n auctori omnium militamus. talis haec pugna est, ut ille \n gloriosius uicerit, qui crudelius fuerit occisus\\'. itaque nemo \n timuit, nemo trepidauit, nullus ex tot fratribus ad mortem \n pigrior fuit, sed omnes tamquam ad inmortalitatis uiam ita\n\n \n\n \n\n \n \n \n ad mortem per acerba supplicia cucurrerunt. et mater consona \n cernens filiorum agmina tamquam pia anima sui membra \n corporis in filiis offerebat et per artus proprios uidebatur sibi \n uotiua subire tormenta. \n \n ","56":" 1Cadebant filii tormentis exulcerati, mortui super mortuos aduoluebantur, \n corpora super corpora uolutabantur, capita super \n capita exsecabantur, refertus locus erat cadaueribus filiorum: \n non fleuit mater, non lamentata est, non oculos cuiusquam \n pressit aut ora morientis, non lauit uulnera sciens gloriosiores \n esse, si euiscerati et concreti pariter puluere et sanguine uiderentur, \n quales solent de bello redire uictores, quales solent tropaea \n ex hostibus reportare. non superiacienda uelamina, non prosequendas \n exsequias nisi suae quoque comitatu mortis arbitrata \n est. quae cithara dulciores ederet cantus quam monentes filii \n in tam grauibus suppliciis ediderant ? erumpebat euim enim naturae \n gemitus* et inuitis. spectares per ordinem peremptorum cadauera \n sicut fila cordarum. audires eptachordum psalterium \n triumphalibus gemitibus resultare. non sic inlecebrosi illi, ut \n aiunt, cantus Sirenum traherent audientem; illi enim ad \n naufragium trahebant, isti ad sacrificii uictoriam. nec sic \n cycnea carmina aures animumque mulcerent; cycni enim \n\n \n\n \n \n \n naturae sorte moriuntur, isti moriebantur amore pietatis. non \n sic rauca resonant secreto in nemore columbarum murmura, \n ut ultima uerba morientum cum summa suauitate resonabant. \n nec sic luna inter stellas refulget, ut inter filios mater et \n cum eos ad martyrium inluminatura deduceret refulgebat et \n cum amplexa uictores iaceret in medio filiorum. \n \n ","57":" 0 uere mater adamante fortior, melle dulcior, flore fraglantior! \n o indissolubile pietatis uinculum! o uere ualida caritas \n sicut mors, durus sicut inferi zelus deuotionis \n ac fidei! nulla tantarum diluuia passionum tuam potuerunt \n caritatem excludere, nulla undare eam flumina tantarum acerbitatum. \n sicut area arca in illo mundi diluuio totius orbis spatiis \n innocua ferebatur, ita et tu aduersus fluctum tam grauium \n passionum pietate immobilis restitisti et, cum posses salutem \n filiorum eligere, noluisti. quo affectu prosequar uos, sanctae \n matris pia pignora? quo penicillo sermonis mei describam \n formae uestrae et animarum similitudinem ? stetistis inter \n exercitus regios, quibus totus fuit orbis terrarum subactus, \n quos India quoque in extremi maris secreta refugiens declinauit, \n et soli de rege superbo sine bellico conflictu uictoriam\n\n \n\n \n \n \n reportastis . uicerunt in uobis sola arma pietatis; dedit poenas \n tyrannus et quia uos non potuit uincere et quia atroci peremptus \n est morte.\n\n \n\n \n \n\n"}},"edition":"Ambrose Saint, Bishop of Milan -397, De Iacob","original-urn":"urn:cts:latinLit:stoa0022.stoa034.opp-lat1","commit":"4b652849b44bb65850745ad94943186208ad49c2","author":"sanctus ambrosius","meta":"book-section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de iacob","urn":"urn:cts:latinLit:stoa0022.stoa034.opp-lat1-simple"}