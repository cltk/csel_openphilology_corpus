{"text":{"1":{"1":"\n Quam minime sim quietus etiam in summis necessitatibus, \n ex hoc libello poteris aestimare, quem ad te rudibus \n paene uerbis prout ingenii mediocritas tulit, Demetriane, \n perscripsi, ut et cotidianum studium meum nosses et non \n deessem tibi praeceptor etiam nunc, sed honestioris rei meliorisque \n doctrinae.","2":"nam si te in litteris nihil aliud quam linguam \n instruentibus auditorem satis strenuum praebuisti, quanto \n magis in his ueris et ad uitam pertinentibus docilior esse \n debebis? apud quem nunc profiteor nulla me necessitate uel \n rei uel temporis inpediri, quominus aliquid extundam quo \n philosophi sectae nostrae quam tuemur instructiores doctioresque \n in posterum fiant, quamuis nunc male audiant \n castigenturque uulgo, quod aliter quam sapientibus conuenit \n uiuant et uitia sub obtentu nominis celent: quibus illos aut \n mederi oportuit aut ea prorsus effugere, ut beatum atque \n incorruptum sapientiae nomen uita ipsa cum praeceptis congruente \n praestarent.","3":"ego tamen ut nos ipsos simul et ceteros \n instruam, laborem nullum recuso. neque enim possum obliuisci \n mei tum praesertim, cum maxime opus sit meminisse, sicut \n ne tu quidem tui, ut spero et opto.","4":"nam licet te publicae rei \n necessitas a ueris et iustis operibus auertat, tamen fieri non \n potest quin subinde in caelum aspiciat mens sibi conscia \n recti.","5":"et quidem laetor omnia tibi quae pro bonis habentur \n prospere fluere, sed ita, si nihil de statu mentis inmutent.\n\n \n\n \n \n \n uereor enim ne paulatim consuetudo et iucunditas earum \n rerum sicut fieri solet in animum tuum inrepat,\n \n","6":" ideoque te \n moneo et repetens iterum(que) iterumque monebo, ne \n oblectamenta ista terrae pro magnis aut ueris bonis habere \n te credas, quae sunt non tantum fallacia, quia dubia, uerum \n etiam insidiosa, quia dulcia.","7":"nam ille conluctator et aduersanus \n noster scis quam sit astutus et idem saepe uiolentus, \n sicuti nunc uidemus. is haec omnia quae inlicere possunt, \n pro laqueis habet et quidem tam subtilibus, ut oculos mentis \n effugiant, ne possint hominis prouisione uitari.","8":"summa ergo \n prudentia est pedetemptim procedere, quoniam utrubique \n saltus insidet et offensacula pedibus latenter opponit.","9":"itaque \n res tuas prosperas in quibus nunc agis suadeo ut pro tua \n uirtute aut contemnas, si potes, aut non magno opere mireris. \n memento et ueri parentis tui et in qua ciuitate nomen dederis \n et cuius ordinis fueris: intellegis profecto quid loquar.","10":"nec \n enim te superbiae arguo, cuius in te ne suspicio quidem ulla \n est, sed ea quae dico, ad mentem referenda sunt, non ad \n corpus: cuius omnis ratio ideo conparata est, ut animo \n tamquam domino seruiat et regatur nutu eius.","11":"uas est enim \n\n .\n\n \n \n \n quodammodo fictile quo animus id est homo ipse uerus continetur, \n et quidem non a Prometheo fictum, ut poetae locuntur, \n sed a summo illo rerum conditore atque artifice deo, cuius \n diuinam prouidentiam perfectissimamque uirtutem nec sensu \n conprehendere nec uerbo enarrare possibile est. temptabo \n tamen, quoniam corporis et animi facta mentio est, utriusque \n rationem quantum pusillitas intellegentiae meae peruidet, \n explicare.","12":"quod officium hac de causa maxime suscipiendum \n puto, quod Marcus Tullius uir ingenjj ingenii singularis in quarto \n De re publica libro, cum id facere temptasset, materiam late \n patentem angustis finibus terminauit leuiter summa quaeque \n decerpens.","13":"ac ne ulla esset excusatio cur eum locum non \n fuerit exsecutus, ipse testatus est nec uoluntatem sibi defuisse \n nec curam. in libro enim De legibus primo cum hoc idem \n summatim stringeret, sic ait: hunc locum satis, ut mihi \n uidetur, in iis libris quos legistis expressit Scipio. \n postea tamen in libro De natura deorum secundo hoc idem \n latius exsequi conatus est.","14":"sed quoniam ne ibi quidem satis \n expressit, adgrediar hoc munus et sumam mihi audaciter \n explicandum quod homo-disertissimus paene omisit intactum.\n\n \n\n \n \n \n \n \n","15":"forsitan reprehendas quod in rebus obscuris coner aliquid \n disputare, cum uideas tanta temeritate homines extitisse, qui \n uulgo philosophi nominantur, ut ea quae abstrusa prorsus \n atque abdita deus esse uoluit, scrutarentur ac naturam rerum \n caelestium terrenarumque conquirerent, quae a nobis longe \n remotae neque oculis contrectari neque tangi manu neque \n percipi sensibus possunt: et tamen de illarum omnium ratione \n sic disputant, ut ea quae adferunt probata et cognita uideri \n nelint uelint .","16":"quid est tandem cur nobis inuidiosum quisquam \n putet, si rationem corporis nostri dispicere et contemplari \n uelimus? quae plane obscura non est, quia ex ipsis membrorum \n officiis et usibus partium singularum quanta ui prouidentiae \n quidque factum sit, intellegere nobis licet. \n \n "},"2":{"1":"\n Dedit enim homini artifex ille noster ac parens deus \n sensum atque rationem, ut ex eo appareret nos ab eo esse \n generatos, quia ipse intellegentia, ipse sensus ac ratio est. \n","2":" ceteris animantibus quoniam rationalem istam uim non attribuit, \n quemadmodum tamen uita earum tutior esset, ante \n prouidit. omnes enim suis ex se pellibus terit, quo facilius \n possent uim pruinarum ac frigorum sustinere.","3":"Singulis autem \n generibus ad propulsandos impetus extemos externos sua propria munimenta \n constituit, ut aut naturalibus telis repugnent fortioribus \n aut quae sunt inbecilliora, subtrahant ae periculis \n pernicitate fugiendi aut quae simul et uiribus et celeritate\n\n \n\n \n \n \n indigent, astu se protegant aut latibulis saepiant.","4":"itaque alia \n eorum uel plumis leuibus in sublime suspensa sunt uel \n suffulta ungulis uel instructa cornibus, quibusdam in ore arma \n sunt dentes aut in pedibus adunci ungues: nulli munimentum \n ad tutelam sui -deest.","5":"si qua uero in praedam maioribus \n cedunt, ne tamen stirps eorum funditus interiret, aut in ea \n sunt religata regione, ubi maiora esse non possunt, aut acceperunt \n uberem generandi fecunditatem, ut et bestiis quae \n sanguine aluntur, uictus suppeteret ex illis et inlatam tamen \n cladem ad conseruationem generis multitudo ipsa superaret. \n","6":" \n hominem autem ratione concessa et uirtute sentiendi atque \n eloquendi data eorum quae ceteris animalibus attributa sunt, \n fecit expertem, quia sapientia reddere poterat quae illi naturae \n condicio denegasset: statuit enim nudum et inermem, quia et \n ingenio poterat armari et ratione uestiri.","7":"ea uero ipsa quae \n mutis data et homini denegata sunt, quam mirabiliter in homine \n ad pulchritudinem faciant, exprimi non potest. nam si homini \n ferinos dentes aut cornua aut ungues aut ungulas aut caudam \n aut uarii coloris pilos addidisset, quis non sentiat quam \n turpe animal esset futurum, sicut et muta, si nuda et inermia \n fingerentur?","8":"quibus si detrahas uel naturalem sui corporis\n\n \n \n \n uestem uel ea quibus ex se armantur, nec speciosa poterunt \n esse nec tuta, ut mirabiliter, si utilitatem cogites, instructa, \n si speciem, ornata uideantur: adeo miro modo consentit \n utilitas cum decore.","9":"hominem uero quoniam aeternum animal \n atque inmortale fingebat, non forinsecus ut cetera, sed interius \n armauit nec munimentum eius in corpore, sed in animo \n posuit, quoniam superuacuum fuit, cum illi quod erat maximum \n tribuisset, corporalibus eum tegere munimentis, cum praesertim \n pulchritudinem humani corporis inpedirent.","10":"unde ego philosophorum \n qui Epicurum secuntur amentiam soleo mirari, qui \n naturae opera reprehendunt, ut ostendant nulla prouidentia \n instructum esse ac regi mundum, sed originem rerum insecabilibus \n ac solidis corporibus adsignant, quorum fortuitis concursionibus \n uniuersa nascantur et nata sint.","11":"praetereo quae \n ad ipsum mundum pertinentia uitio dant, in quo ridicule \n insaniunt: id sumo, quod ad rem de qua nunc agimus \n pertinet.\n\n \n\n \n \n \n \n "},"3":{"1":"\n Queruntur hominem nimis inbecillum et fragilem nasci \n quam cetera nascantur animalia: quae ut sunt edita ex utero, \n protinus in pedes suos erigi et gestire discursibus statimque \n aeri tolerando idonea esse, quod in lucem naturalibus indumentis \n munita processerint, hominem contra nudum et inermem \n tamquam ex naufragio in huius uitae miserias proici et expelli, \n qui neque mouere se loco ubi effusus est possit nec alimentum \n lactis adpetere nec iniuriam temporis ferre.","2":"itaque naturam non \n matrem esse humani generis, sed nouercam, quae cum mutis \n tam liberaliter gesserit, hominem uero sic effuderit, ut inops \n et infirmus et omni auxilio indigens nihil aliud possit quam \n fragilitatis suae condicionem ploratu ac fietibus fletibus ominari, scilicet \n cui tantum in uita restet transire malorum. \n","3":" \n quae cum dicunt, uehementer sapere creduntur, propterea \n quod unus quisque inconsiderate suae condicionis ingratus \n est, ego uero illos numquam tam desipere contendo quam \n cum haec locuntur.","4":"considerans enim condicionem rerum \n intellego nihil fieri aliter debuisse, ut non dicam potuisse, \n quia deus potest omnia, sed necesse est ut prouidentissima\n\n \n\n \n \n \n illa maiestas id effecerit quod erat melius et rectius.","5":"libet \n igitur interrogare istos diuinorum operum reprehensores quid \n in homine deesse, quia inbecillior nascitur, credant, num idcirco \n minus educentur homines, num minus ad summum robur \n aetatis prouehantur, num inbecillitas aut incrementum inpediat \n aut salutem, quoniam quae desunt ratio rependit?","6":"4at hominis \n inquiunt \\'educatio maximis laboribus constat, pecudum \n scilicet condicio melior, quod eae cum fetum ediderint, non \n nisi pastus sui curam gerunt: ex quo efficitur ut uberibus \n sua sponte distentis alimentum lactis fetibus ministretur et \n id cogente natura sine matrum sollicitudine adpetant\\'. quid? \n","7":" \n aues, quarum ratio diuersa est, nonne maximos suscipiunt m in \n educando labores, ut interdum aliquid humanae intellegentiae\\' \n habere uideantur? nidos enim aut Iuto luto aedificant aut uirgultis \n et frondibus construunt, etiam ciborum expertes incubant ouis \n et quoniam fetus de suis corporibus alere non datum est, \n cibos conuehunt et totos dies in huiusmodi discursatione \n consumunt, noctibus uero defendunt fouent protegunt.","8":"quid \n amplius homines facere possint nisi hoc solum fortasse, quod \n non expellunt adultos, sed perpetua necessitudine ac uinculo \n caritatis adiunctos habent?","9":"quid quod auium fetus multo \n fragilior est quam hominis, quia non ipsum animal edunt,\n\n \n \n \n sed id quod materni corporis fotu et calore tepefactum animal \n efficiat? quod tamen cum spiritu fuerit animatum, id uero \n inplume ac tenerum non modo uolandi, sed ambulandi quoque \n usu caret.","10":"non ergo ineptissimus sit si quis putet male cum \n uolucribus egisse naturam primum quod bis nascantur, deinde \n quod tam infirmae, ut sint quaesitis per laborem cibis a \n parentibus nutriendae? sed illi fortiora eligunt, inbecilliora \n praetereunt.","11":"quaero igitur ab iis qui condicionem pecudum \n suae praeferunt, quid eligant, si deus iis deferat optionem, \n utrum malint, humanamne sapientiam cum inbecillitate an \n pecudum urmitatem firmitatem cum illarum natura.","12":"scilicet non tam \n pecudes sunt, ut non malint uel fragiliorem multo quam nunc \n est dummodo humanam quam illam inrationabilem firmitatem. \n sed uidelicet prudentes uiri neque hominis rationem uolunt \n cum fragilitate neque mutorum firmitatem sine ratione.","13":"(quid) \n quod nihil est tam repugnans tamque contrarium, quod unum \n quodque animal aut ratio instruat necesse est aut condicio \n naturae? si naturalibus munimentis instruatur, superuacua\n\n \n\n \n \n \n ratio est. quid enim excogitabit? quid faciet? quid molietur? \n aut in quo lumen illud ingenii ostendet, cum ea quae possint \n esse rationis, ultro natura concedat?","14":"si autem ratione sit \n praeditum, quid opus erit saepimentis corporis, cum semel \n concessa ratio naturae munus possit inplere? quae quidem \n tantum ualet ad ornandum tuendumque hominem, ut nihil \n potuerit maius ac melius a deo dari.","15":"denique cum et corporis \n non magni homo et exiguarum uirium et ualitudinis \n sit infirmae, tamen quoniam id quod est maius accepit, et \n instructior est ceteris animalibus et ornatior.","16":"nam cum fragilis \n inbecillusque nascatur, tamen et a mutis omnibus tutus \n est et ea omnia quae firmiora nascuntur, etiamsi uim caeli \n fortiter patiuntur, ab homine tamen tuta esse non possunt.","17":"ita \n fit ut plus homini conferat ratio quam natura mutis, quoniam \n in illis neque magnitudo uirium neque firmitas corporis efficere \n potest quominus aut opprimantur a nobis aut nostrae subiecta \n sint potestati.","18":"potestne igitur aliquis cum uideat etiam boues \n lucas cum inmanissimis corporibus ac uiribus seruire homini, \n queri de opifice rerum deo, quod modicas uires, quod paruum \n corpus acceperit, nec beneficia in se diuina pro merito aestimat? \n quod est ingrati aut ut uerius loquamur, insani.","19":"Plato \n ut hos credo ingratos refelleret, naturae gratias egit, \n quod homo natus esset.","20":"quanto magis melius et sanius, \n\n \n\n \n \n \n qui sensit condicionem hominis esse meliorem, quam isti qui \n se pecudes natos maluerunt! quos si deus in ea forte conuerterit \n animalia quorum sortem praeferunt suae, iam profecto \n cupiant remigrare magnisque clamoribus condicionem pristinam \n flagitent, quia non est tanti robur ac firmitas corporis, ut \n officio linguae careas, aut auium per aerem libera discursatio, \n ut manibus indigeas. plus enim manus praestant quam \n leuitas ususque pinnarum, plus lingua quam totius corporis \n fortitudo.","21":"quae igitur amentia est ea praeferre quae si data \n sint, accipere detrectes? \n \n \n "},"4":{"1":"\n Idem queruntur hominem morbis et inmaturae morti \n esse subiectum. indignantur videlicet uidelicet non deos esse se natos. \n kminime \\', inquiunt Ised ex hoc ostendimus hominem nulla \n prouidentia esse factum, quod aliter fieri debuit\\'.","2":"quid si \n ostendo id ipsum magna ratione prouisum esse, ut morbis \n uexari posset et uita saepe in medio cursus sui spatio rumperetur? \n cum enim deus animal quod fecerat sua sponte ad \n mortem transire cognouisset, ut mortem ipsam, quae est dissolutio \n naturae, capere posset, dedit ei fragilitatem, quae morti \n aditum ad dissoluendum animal inueniret.","3":"nam si eius roboris\n\n \n\n \n \n \n fieret, ut ad eum morbus et aegritudo adire non posset, ne \n mors quidem posset, quoniam mors sequella morborum est. \n inmatura uero mors quomodo abesset ab eo cui esset constituta \n matura? nempe nullum hominem mori uolunt nisi cum \n centesimum aetatis conpleuerit annum.","4":"quomodo illis in tanta \n repugnantia rerum poterit ratio constare? ut enim ante annos \n centum mori quisque non possit, aliquid illi roboris quod sit \n inmortale tribuendum est: quo concesso necesse est condicionem \n mortis excludi.","5":"id autem ipsum cuiusmodi potest esse \n quod hominem contra morbos et ictus extrarios solidum atque \n inexpugnabilem faciat? cum enim constet ex ossibus et neruis \n et uisceribus et sanguine, quid horum potest esse tam firmum, \n ut fragilitatem repellat ac moitem mortem ?","6":"ut igitur homo indissolubilis \n sit ante id tempus quod illi putant oportuisse constitui, \n ex qua ei materia corpus attribuent? fragilia sunt omnia quae \n uideri ac tangi possunt. superest ut aliquid ex caelo petant, \n quoniam in terra nihil est quod non sit infirmum.","7":"cum ergo \n sic homo formandus esset a deo ut mortalis esset aliquando, \n res ipsa exigebat ut terreno et fragili corpore fingeretur. necesse \n est igitur ut mortem recipiat quandolibet, quoniam \n corporalis est; corpus enim quodlibet solubile atque mortale \n est.","8":"stultissimi ergo, qui de morte inmatura queruntur, \n quoniam naturae condicio locum illi facit. ita consequens erit\n\n \n \n \n ut morbis quoque subiectus sit: neque enim patitur natura \n ut abesse possit infirmitas ab eo corpore quod aliquando soluendum \n est.","9":"sed putemus fieri posse quemadmodum uolunt, \n ut homines ea condicione nascantur, ne quis morbo mortiue \n subiectus sit, nisi peracto aetatis suae spatio ad ultimam \n processerit senectutem:","10":"non igitur uident, si ita sit constitutum, \n quid sequatur, omni utique cetero tempore mori nullo \n modo posse? sed si prohiberi ab altero uictu potest, mori \n poterit. res igitur exigit ut homini qui ante certam diem \n mori non potest. ciborum alimentis, quia subtrahi possunt, \n opus non sit. <sed) si opus cibo non erit, iam non homo \n ille, sed deus fiet. ergo, ut superius dixi, qui de fragilitate \n hominis queruntur, id potissimum queruntur, quod non inmortales \n sempiternique sint nati.","11":"\\'nemo nisi senex mori \n debet\\'. atquin mortalitas non potest cum inmortalitate coniungi. \n si enim mortalis est in senectute. inmortalis esse in \n adulescentia non potest nec est ab eo condicio mortis aliena \n qui quandoque moriturus est, nec ulla inmortalitas est cui sit \n terminus constitutus.","12":"ita fit ut et inmortalitas exclusa in \n perpetuum et ad tempus recepta mortalitas hominem constituat \n in ea condicione, ut sit in qualibet aetate mortalis. \n quadrat igitur necessitas undique nec debuisse fieri aliter nec\n\n \n\n \n \n \n fas fuisse.","13":"sed isti rationem sequentium non uident, quia \n semel errauerunt in ipsa summa, exclusa enim de rebus humanis \n diuina prouidentia necessario sequebatur ut omnia sua \n sponte sint nata. hinc inuenerunt illas minutorum seminum \n plagas et concursiones fortuitas, quia rerum originem non \n uidebant.","14":"in quas se angustias cum coniecissent, iam cogebat \n eos necessitas existimare animas cum corporibus nasci et item \n cum corporibus extingui: adsumpserant enim nihil fieri mente \n diuina. quod ipsum non aliter probare poterant quam si \n ostenderent esse aliqua in quibus uideretur prouidentiae ratio \n claudicare.","15":"reprehenderunt igitur ea in quibus uel maxime \n diuinitatem suam prouidentia mirabiliter expressit, ut illa quae \n rettuli de morbis et inmatura morte, cum debuerint cogitare \n his adsumptis quid necessario sequeretur.","16":"secuntur autem \n illa quae dixi: si morbum non reciperet, neque tectis neque \n uestibus indigeret. quid enim uentos aut imbres aut frigora \n metueret, quorum uis in eo est ut morbos adferant? idcirco \n enim accepit sapientiam, ut aduersus nocentia fragilitatem \n suam muniat.","17":"sequitur <quod> necesse est, ut quoniam retinendae \n rationis causa morbos capit, etiam mortem semper \n accipiat, quia is ad quem mors non uenit, firmus sit necesse \n est. infirmitas autem habet in se mortis condicionem, firmitas. \n uero ubi fuerit, nec senectus locum potest habere nec mors, \n quae sequitur senectutem.","18":"praeterea si mors certae constituta \n\n \n\n \n\n \n \n \n esset aetati, fieret homo insolentissimus et humanitate omni \n careret. nam fere iura omnia humanitatis, quibus inter nos \n cohaeremus, ex meta metu et conscientia fragilitatis oriuntur.","19":"denique \n inbecilliora et timidiora quaeque animalia congregantur, \n ut quoniam uiribus tueri se nequeunt, multitudine tueantur, \n fortiora uero solitudines adpetunt, quoniam robore uiribusque \n confidunt.","20":"homo quoque si eodem modo haberet ad propulsanda \n pericula suppetens robur nec ullius alterius auxilio \n indigeret, quae societas esset, quae reuerentia inter se, quis \n ordo, quae ratio, quae humanitas? aut quid esset tetrius homine, \n quid efferatius, quid inmanius?","21":"sed quoniam inbecillus \n est nec per se potest sine homine uiuere, societatem adpetit, \n ut uita communis et ornatior fiat et tutior.","22":"uides igitur \n omnem hominis rationem in eo uel maxime stare, quod nudus \n fragilisque nascitur, quod morbis adficitur, quod inmatura \n morte multatur. quae si homini detrahantur, rationem quoque \n ac sapientiam detrahi necesse est.","23":"sed nimis diu de rebus \n apertissimis disputo, cum sit liquidum nihil sine prouidentia \n nec factum esse umquam nec fieri potuisse. de cuius operibus \n uniuersis si nunc libeat disputare per ordinem, infinita materia \n est.","24":"sed ego de uno corpore hominis tantum institui dicere, \n ut in eo diuinae prouidentiae potestatem quanta fuerit ostendam, \n his dumtaxat in rebus, quae sunt conprehensibiles et \n apertae: nam illa quae sunt animi, nec subici oculis nec\n\n \n \n \n conprehendi queunt. nunc de ipso uase hominis loquimur \n quod uidemus. \n \n "},"5":{"1":"\n In principio cum deus fingeret animalia, noluit ea in \n rotundam formae speciem conglobare atque colligere, ut et \n moueri ad ambulandum et flectere se in quamlibet partem \n facile possent, sed ex ipsa corporis summa produxit caput. \n item produxit quaedam membra longius, quae uocantur pedes, \n ut alternis motibus solo fixa perducerent animal quo mens \n tulisset aut quo petendi cibi necessitas prouocasset.","2":"ex ipso \n autem uasculo corporis quattuor fecit extantia, bina posterius, \n quae sunt in omnibus pedes, item bina capiti et collo proxima, \n quae uarios usus animantibus praebent. in pecudibus \n enim ac feris pedes sunt posterioribus similes, in homine \n autem manus, quae non ad ambulandum, sed ad faciendum \n tenendumque sunt natae.","3":"est et tertium genus, in quo \n priora illa neque pedes neque manus sunt, sed alae, in quibus \n pinnae per ordinem fixae uolandi exhibent usum. ita una \n fictio diuersas species et usus habet.","4":"atque ut ipsam corpons \n crassitudinem firmiter conprehenderet, maioribus et \n breuibus ossibus inuicem conligatis quasi carinam conpegit \n quam nos dicimus spinam eamque noluit ex uno perpetuoque \n osse formare, ne gradiendi flectendique se facultatem animai animal \n non haberet.","5":"ex eius parte quasi media costas id est \n\n \n\n \n\n \n \n \n transuersa et plana ossa porrexit in diuersum, quibus clementer \n curuatis et in se uelut in circulum paene conductis interna \n uiscera contegantur, ut ea quae molliora et minus ualida \n fieri opus erat, illius solidae cratis amplexu possent esse \n munita.","6":"in summo uero constructionis eius quam similem \n nauali carinae diximus. caput conlocauit, in quo esset regimen \n totius animantis, datumque illi hoc nomen est, ut quidem \n Varro ad Ciceronem scribit, quod hinc capiant initium \n sensus ac nerui.","7":"ea uero quae diximus a corpore uel \n ambulandi uel faciendi uel uolandi causa esse producta, neque \n nimium longis propter celerem mobilitatem neque nimium \n breuibus propter firmitatem, sed et paucis et magnis ossibus \n constare uoluit.","8":"aut enim bina sunt ut in homine aut \n <qua>terna ut in quadrupede: quae tamen non fecit solida, \n ne in gradiendo pigritia et grauitas retardaret, sed cauata et \n ad uigorem corporis conseruandum medullis intrinsecus plena. \n eaque rursus non aequaliter porrecta finiuit, sed summas \n eorum partes nodis crassioribus conglobauit, ut et substringi \n neruis facilius. et uerti tutius possent, unde sunt uertibula nominata. \n ","9":"eos nodos firmiter solidatos leni quodam operculo\n\n \n\n \n \n \n teiit , quod dicitur cartilago, scilicet ut sine attritu et sine \n sensu doloris aliquo flecterentur. eosdem tamen non in unum \n modum informauit. alios enim fecit simplices et in orbem \n rotundos,\n \n","10":" in iis dumtaxat articulis in quibus moueri membra \n in omnes partes oportebat, ut in scapulis, quoniam manus \n utrolibet agitari et contorqueri necessarium est, alios autem \n latos et aequales et in unam partem rotundos et in iis utique \n locis ubi tantummodo curuari membra oportebat, ut in genibus \n et cubitis et manibus ipsis.","11":"nam sicut manus ex eo \n loco unde oriuntur ubique uersus moueri speciosum simul et \n utile fuit, sic profecto, si hoc idem etiam cubitis accideret, \n et superuacuus esset eiusmodi motus et turpis.","12":"iam enim \n manus amissa dignitate quam nunc habet mobilitate nimia \n proboscidi similis uideretur essetque homo plane anguimanus, \n quod genus in illa inmanissima belua mirabiliter effectum \n est.","13":"deus enim qui prouidentiam et potestatem suam multarum \n rerum mirabili uarietate uoluit ostendere, quoniam \n caput eius animalis non tam longe porrexerat, ut terram \n posset ore contingere, quod erat futuram futurum horribile atque \n tetrum, et quia os ipsum profusis dentibus sic armauerat, ut \n etiamsi contingeret, pascendi tamen facultatem dentes adimerent, \n produxit inter eos a summa fronte molle ac flexibile \n membrum quo prendere, quo tenere quodlibet posset, ne \n rationem uictus capiendi uel dentium prominens magnitudo \n uel ceruicis breuitas inpediret.\n\n \n \n \n \n \n "},"6":{"1":"\n Non possum hoc loco teneri quominus Epicuri stultitiam \n rursum coarguam: illius enim sunt omnia quae delirat Lucretius. \n qui ut ostenderet animalia non artificio aliquo diuinae. \n mentis, sed, ut solet, fortuito nata esse, dixit in principio \n mundi alias quasdam innumerabiles animantes miranda \n specie ac magnitudine fuisse natas, sed eas \n permanere non potuisse, quod illas aut sumendi cibi \n facultas aut coeundi generandique ratio defecisset. \n","2":" \n uidelicet ut atomis suis locum faceret, diuinam prouidentiam \n uoluit excludere. sed cum uideret in omnibus quae spirant \n mirabilem prouidentiae inesse rationem, quae, malum, uanitas \n erat dicere fuisse animalia prodigiosa in quibus ratio cessaret? \n","3":" \n quoniam igitur omnia quae uidemus cum ratione nata sunt \n - id enim ipsum, nasci, efficere nisi ratio non potest \u2014, \n manifestum est nihil omnino rationis expers potuisse generari. \n ","4":"ante enim prouisum est in singulis quibusque tingendis \n quatenus et ministerio membrorum ad necessaria uitae \n uterentur et quatenus adiugatis corporibus elata suboles uniuersas \n generatim conseruaret animantes.","5":"nam si peritus \n architectus cum magnum aliquod aedificium facere constituit, \n primo omnium cogitat quae summa perfecti aedificii futura \n sit, et ante emetitur quem locum lene leue pondus expectet, ubi \n magni oneris statura sit moles, quae columnarum interualla, \n qui aut ubi aquarum cadentium decursus et exitus et recepta- \n","6":" cula, haec, inquam, prius prouidet, ut quaecumque sunt\n\n \n\n ? \n \n \n perfecto iam operi necessaria, cum ipsis fundamentis pariter \n ordiatur, cur deum quisquam putet in machinandis animalibus \n non ante prouidisse quae ad uiuendum necessaria essent quam \n uitam ipsam daret? quae utique constare non posset, nisi \n prius effecta essent quibus constat.","7":"uidebat igitur Epicurus \n in corporibus animalium diuinae rationis sollertiam, sed ut \n efficeret quod ante inprudenter adsumpserat, adiecit aliud \n deliramentum superiori congruens.","8":"dixit enim neque oculos \n ad uidendum esse natos neque aures ad audiendum audiendo \n neque pedes ad ambulandum, quoniam haec \n membra prius nata sint, quam esset usus uidendi et \n audiendi et ambulandi, sed horum omnium officia ex \n natis extitisse.","9":"uereor ne huiusmodi portenta et deridicula \n refutare non minus ineptum esse uideatur, sed libet ineptire, \n quoniam cum inepto agimus, ne se ille nimis argutum \n putet. quid ais, Epicure?","10":"non sunt oculi ad uidendum \n nati? cur igitur uident? postea inquit eorum usus apparuit. \n uidendi ergo causa nati sunt, siquidem nihil possunt \n aliud quam uidere. item membra cetera cuius rei causa nata \n sint, ipse usus ostendit: qui utique nullo modo posset existere, \n nisi essent membra omnia tam ordinate, tam prouidenter effecta, \n ut usum possent habere.","11":"quid enim si dicas aues non ad uolandum \n esse natas neque feras ad saeuiendum neque pisces ad natan - . \n dumnequehomines ad sapiendum, cum appareat ei naturae officioque \n seruire animantes ad quod est quaeque generata?","12":"seduidelicet \n qui summam ipsam uentatis ueritatis amisit, semper erret necesse \n est. si enim non prouidentia, sed fortuitis atomorum concursionibus \n nascuntur omnia, cur numquam fortuito accidit\n\n \n\n \n \n \n sic coire illa principia, ut efficerent animal eiusmodi quod \n naribus potius audiret, odoraretur oculis, auribus cerneret? \n","13":" \n si enim primordia nullum genus positionis inexpertum relinquunt, \n oportuit eiusmodi cottidie monstra generari in quibus \n et membrorum ordo praeposterus et usus longe diuersus \n existeret.","14":"cum uero uniuersa genera et uniuersa in quoque \n membra leges suas et ordines et usus sibi attributos tueantur, \n manifestum est nihil fortuito esse factum, quoniam diuinae \n rationis dispositio perpetua seruatur.","15":"uerum alias refellemus \n Epicurum: nunc de prouidentia ut coepimus disseramus. \n \n \n "},"7":{"1":"\n Deus igitur solidamenta corporis quae ossa dicuntur \n nodata et adiuncta inuicem neruis adligauit atque constrinxit, \n quibus mens, si aut excurrere aut resistere uellet, tamquam \n retinaculis uteretur et quidem nullo labore nulloque conatu, \n sed uel minimo motu totius corporis molem temperaret ac \n flecteret.","2":"haec autem uisceribus operuit ut quemque locum \n decebat, ut quae solida essent, conclusa tegerentur. item uisceribus \n ipsis uenas admiscuit quasi riuos per corpus omne \n diuisos, per quas discurrens umor et sanguis uniuersa membra \n sucis uitalibus inrigaret, et ea uiscera formata in eum modum \n qui uni cuique generi ac loco aptus fuit, superiecta pelle \n contexit: quam uel sola pulchritudine decorauit uel setis \n adoperuit uel squamis muniuit uel plumis insignibus\n\n \n\n \n \n \n adornauit.","3":"illud uero commentum dei mirabile, quod una dispositio \n et unus habitus innumerabiles imaginum praeerat praeferat uarietates. \n nam in omnibus fere quae spirant eadem series et ordo \n membrorum est:","4":"primum enim caput et huic adnexa ceruix, \n item collo pectus adiunctum et ex eo prominentes anni, adhaerens \n pectori uenter, item uentri subnexa genitalia, ultimo \n loco femina pedesque.","5":"nec solum membra suum tenorem \n ac situm in omnibus seruant, sed etiam partes membrorum. \n nam in uno capite ipso certam sedem possident aures, certam \n oculi, nares item, os quoque et in eo dentes et lingua. quae \n omnia cum sint eadem in cunctis animantibus, tamen infinita \n et multiplex diuersitas figurarum est, quod ea quae dixi aut \n productiora aut contractiora liniamentis uarie differentibus \n conprehensa sunt. quid ?","6":"illud nonne diuinum, quod in tanta \n uiuentium multitudine unum quodque animal in sui genens generis \n specie pulcherrimum est, ut si quid uicissim de altero in \n alterum transferatur, nihil inpeditius ad utilitatem, nihil deformius \n ad aspectum uideri necesse sit? ut si elephanto \n ceruicem prolixam tribuas aut camelo breuem uel si serpentibus \n pedes aut pilos addas, in quibus porrecti aequaliter\n\n \n \n \n corporis longitudo nihil aliud exigebat nisi ut maculis terga \n distincti et squamarum leuitate suffulti in lubricos tractus \n sinuosis flexibus laberentur.","7":"in quadrupedibus autem idem \n opifex contextum spinae a summo capite deductum longius \n extra corpus eduxit et acuminauit in caudam, aut ut obscenae \n corporis partes uel propter foeditatem tegerentur uel propter \n teneritudinem munirentur aut ut animalia quaedam minuta et \n nocentia motu eius arcerentur a corpore: quod membrum si \n detrahas, inperfectum fit animal ac debile.","8":"ubi autem ratio \n et manus est, tam non est id necessarium quam indumentum \n pilorum: adeo in suo quaeque genere aptissime congruunt, \n ut neque nudo quadrupede neque homine tecto excogitari \n quicquam turpius possit.","9":"sed tamen cum ipsa nuditas hominis \n mire ad pulchritudinem ualeat, non tamen etiam capiti \n congruebat. texit ergo illud pilo et quia in summo futurum \n erat, quasi summum aedificii culmen ornauit. qui ornatus non \n est in orbem coactus aut in figuram pillei teres factus, ne\n\n \n\n \n \n \n quibusdam partibus nudis esset informis, sed alicubi effusus \n alicubi retractus pro cuiusque loci decentia.","10":"frons ergo \n uallata per circuitum et a temporibus effusi ante aures capilli \n et earum summa pars in coronae modum cincta et occipitium \n omne contectum speciem miri decoris ostentat.","11":"iam barbae \n ratio incredibile est quantum conferat uel ad dinoscendam \n corporum maturitatem uel ad differentiam sexus uel ad decorem \n uirilitatis ac roboris, ut uideatur omnino non constatura fuisse \n totius operis ratio, si quicquam aliter esset effectum. \n \n "},"8":{"1":"\n Nunc rationem totius hominis ostendam singulorumque \n membrorum quae in corpore aperta aut operta sunt, utilitates \n et habitus explicabo.","2":"cum igitur statuisset deus ex omnibus \n animalibus solum hominem facere caelestem, cetera uniuersa \n terrena, hunc ad caeli contemplationem rigidum erexit bipedemque \n constituit, scilicet ut eodem spectaret unde illi origo \n est, illa uero depressit ad terram, ut quia nulla his inmortalitatis \n expectatio est, toto corpore in humum proiecta uentri \n pabuloque seruirent.","3":"hominis itaque solius recta ratio \n et sublimis status et uultus deo patri communis ac proximus\n\n \n\n \n \n \n originem suam fictoremque testatur. eius prope diuina mens \n quia non tantum animantium quae sunt in terra, sed etiam \n sui corporis est sortita dominatum, in summo capite conlocata \n tamquam in arce sublimi speculatur omnia et contuetur. \n","4":" \n hanc eius aulam deus non obductam porrectamque formauit \n ut in mutis animalibus, sed orbi et globo similem, quod orbis \n rotunditas perfectae rationis est ac figurae.","5":"eo igitur mens \n et ignis ille diuinus tamquam caelo tegitur. cuius cum summum \n fastigium naturali ueste texisset, primorem partem quae \n dicitur facies necessariis membrorum ministeriis et instruxit \n pariter et ornauit.","6":"ac primum quod oculorum orbes concauis \n foraminibus conclusit, a quo foratu frontem nominatam \n Yarro Varro existimat, eos neque minus neque amplius quam \n duos esse uoluit, quod ad speciem nullus est perfectior numerus \n quam duorum, sicut et aures duas: quarum duplicitas \n incredibile est quantam pulchritudinem praeferat, quod cum \n pars utraque similitudine ornata est, tum ut uenientes altrinsecus \n uoces facilius colligantur.","7":"nam et forma ipsa mirandum \n in modum ficta, quod earum foramina noluit esse nuda \n et inobsaepta: quod et minus decorum et minus utile fuisset, \n quoniam simplicium cauernarum angustias praeteruolare uox\n\n \n\n \n\n \n \n \n posset nisi exceptam per cauos sinus et repercussu retentam \n foramina ipsa cohiberent illis similia uasculis quibus inpositis \n solent angusti oris uasa conpleri.","8":"eas igitur aures \u2014 quibus \n est inditum nomen a uocibus hauriendis, unde Vergilins Vergilius \n uocemque his auribus hausi; aut quia uocem ipsam Graeci \n d>sir)v uocant ab auditu, per inmutationem litterae aures uelut \n audes sunt nominatae \u2014 noluit deus artifex mollibus pelliculis \n informare, quae pulchritudinem demerent pendulae atque flaccentes, \n neque duris ac solidis ossibus, ne ad usum inhabiles \n essent inmobiles ac rigentes, sed quod esset horum medium \n excogitauit, ut eas cartilago mollior adligaret et haberent \n aptam simul ac flexibilem firmitatem.","9":"in his audiendi tantum \n officium constitutum est sicut in oculis uidendi. quorum \n praecipue inexplicabilis est ac mira subtilitas, quia eorum \n orbes gemmarum similitudinem praeferentes ab ea parte qua \n uidendum fuit membranis perlucentibus texit, ut imagines \n rerum contra positarum tamquam in speculo refulgentes ad \n sensum intimum penetrarent.","10":"per eas igitur membranas \n\n \n\n \n \n \n sensus ille qui dicitur mens, ea quae sunt foris transpicit, ne \n forte existimes aut imaginum incursione. nos cernere, ut philosophi \n disserunt, quoniam uidendi officium in eo debet esse \n quod uidet, non in eo quod uidetur, aut intentione aeris cum \n acie aut effusione radiorum, quoniam si ita esset, tardius \n quam oculos aduertimus uideremus, donec intentus aer cum \n acie aut effusi radii ad id quod uidendum esset peruenirent. \n","11":" \n cum autem uideamus eodem momento temporis, plerumque \n uero aliud agentes nihilominus tamen uniuersa quae contra \n sunt posita tueamur, uerius et manifestius est mentem esse \n quae per oculos ea quae sunt opposita transpiciat quasi per \n fenestras perlucente uitro aut speculari lapide obductas.","12":"et \n idcirco mens ac uoluntas ex oculis saepe dinoscitur. quod \n quidem ut refelleret Lucretius, ineptissimo usus est argumento. \n si enim mens inquit per oculos uidet, erutis et \n effossis oculis magis uideret, quoniam euulsae cum \n postibus fores plus inferunt luminis quam si fuerint \n obductae.","13":"nimirum ipsi uel potius Epicuro qui eum \n docuit effossi oculi erant, ne uideret effossos orbes et ruptas \n oculorum fibras et fluentem per uenas sanguinem et crescen - \n \n tes ex uulneribus carnes et obductas ad ultimum cicatrices \n nihil posse lucis admittere, nisi forte oculos auribus similes\n\n \n\n \n \n \n nasci nolebat uolebat , ut non tam oculis quam foraminibus cerneremus: \n quo nihil ad speciem foedius, ad usum inutilius fieri \n potest.","14":"quantulum enim uidere possemus, si mens ab intimis \n penetralibus capitis per exiguas cauernarum rimulas attenderet! \n ut si quis uelit transpicere per cicutam, non plus profecto \n cernat quam cicutae ipsius capacitas conprehendat.","15":"itaque \n ad uidendum membris potius in orbem conglobatis opus fuit, \n ut uisus in latum spargeretur, et quae in primori facie adhaererent, \n ut libere possent omnia contueri.","16":"ergo ineffabilis \n diuinae prouidentiae uirtus fecit duos simillimos orbes eosque \n ita deuinxit, ut non in totum conuerti, sed moueri tamen ac \n flecti cum modo possent. orbes autem ipsos umoris puri ac \n liquidi plenos esse uoluit, in quorum media parte scintillae \n luminum conclusae tenerentur, quas pupillas nuncupamus, in \n quibus puris atque subtilibus cernendi sensus ac ratio continetur. \n ","17":"per eos igitur orbes se ipsam mens intendit ut \n uideat miraque ratione in unum miscetur et coniungitur amborum \n luminum uisus. \n \n "},"9":{"1":"\n Libet hoc loco illorum reprehendere uanitatem qui dum \n uolunt ostendere sensus falsos esse, multa colligunt in quibus \n oculi fallantur, inter quae illud etiam, quod furiosis et ebriis \n omnia duplicia uideantur: quasi uero eius erroris obscura sit \n causa. ideo enim fit, quia duo sunt oculi.","2":"sed quomodo id \n fiat accipe. uisus oculorum intentione animi constat. itaque \n quoniam mens, ut supra dictum est, oculis tamquam fenestris\n\n \n\n \n \n \n utitur, non tantum hoc ebriis aut insanis accidit, sed et sanis \n et sobriis. nam si aliquid nimis propius admoueas, duplex \n uidebitur: certum est enim interuallum ac spatium quo acies \n oculorum coit.","3":"item si retrorsum auoces animum quasi ad \n cogitandum et intentionem mentis relaxes, tum acies oculi \n utriusque diducitur et singuli uidere incipiunt separatim. si \n animum rursus intenderis aciemque direxeris, coit in unum \n quidquid duplex uidebatur.","4":"quid ergo mirum si mens ueneno \n ac potentia uini dissoluta dirigere ae non potest ad uidendum, \n sicut ne pedes quidem ad ambulandum neruis stupescentibus \n debiles aut si uis furoris in cerebrum saeuiens concordiam \n disiungit oculorum? quod adeo uerum est, ut luscis hominibus, \n si aut insani aut ebrii fiant, nullo modo possit accidere \n ut aliquid duplex uideant.","5":"quare si ratio apparet cur oculi \n fallantur, manifestum est non esse falsos sensus: qui aut non \n falluntur, si sunt puri et integri, aut si falluntur, mens tamen \n non fallitur, quae illorum nouit errorem. \n \n "},"10":{"1":"\n Sed nos ad dei opera reuertamur. ut igitur oculi \n munitiores essent ab iniuria, eos ciliorum tegminibus \n occuluit, unde oculos esse dictos Varroni placet.","2":"nam \n ipsae palpebrae, quibus mobilitas id est palpitatio uocabulum\n\n \n\n \n \n \n tribuit, pilis in ordinem stantibus uallatae saeptum oculis decentissimum \n praebent: quarum motus adsiduus inconprehensibili \n celeritate concurrens et uidendi tenorem non inpedit et \n reiicit reficit obtutum.","3":"acies enim id est membrana illa perlucens, \n quam siccari siccati et obarescere non oportet, nisi umore adsiduo \n tersa praeniteat. obsolescit. quid ?","4":"ipsa superciliorum fastigia \n pilis breuibus adornata nonne quasi aggeribus et munimentum \n oculis. ne quid superne incidat, et speciem simul praestant? \n ex quorum confinio nasus exoriens et ueluti aequali porrectus \n iugo utramque aciem simul et discernit et munit.","5":"inferius \n quoque genarum non indecens tumor in similitudinem collum collium \n leuiter exsurgens ab omni parte oculos efficit tutiores prouisumque \n est ab artifice summo, ut si qui forte uehementior \n ictus extiterit. eminentibus repellatur.","6":"1 nasi uero pars superior \n usque ad medium solida formata est. inferior autem cartilagine \n adhaerente mollita, ut ad usum digitorum possit esse tractabilis. \n ","7":"in hoc autem quamuis simplici membro tria sunt \n officia constituta, unum ducendi spiritus, alterum capiendi \n odoris, tertium ut per eius cauernas purgamenta cerebri\n\n \n\n \n\n \n\n \n \n \n defluant. quas ipsas deus quam mirabili, quam diuina. ratione \n molitus est, ut tamen hiatus ipse nasi oris speciem non deformaret! \n ","8":"quod erat plane futurum, si unum ac simplex foramen \n pateret: at id uelut pariete per medium ducto intersaepsit \n atque diuisit fecitque ipsa duplicitate pulcherrimum.","9":"ex quo \n intellegimus quantum dualis numerus una et simplici conpage \n solidatus ad rerum ualeat perfectionem. nam cum sit corpus \n unum, tamen totum ex simplicibus membris constare non \n poterat, nisi ut essent partes uel dexterae uel sinistrae.","10":"itaque \n ut pedes duo et item manus non tantum ad utilitatem \n aliquam usumque uel gradiendi uel faciendi ualent, sed et \n habitum decoremque admirabilem conferunt, sic in\\' capite. \n quod totius diuini operis quasi culmen est, et auditus in duas \n aures et uisus in duas acies et odoratio in duas nares a summo \n artifice diuisa est, quia cerebrum, in quo sentiendi ratio est. \n quamuis sit unum, tamen in duas partes membrana interueniente \n discretum est.","11":"sed et cor, quod sapientiae domicilium \n uidetur, licet sit unum, duos tamen intrinsecus sinus \n habet, quibus fontes uiui sanguinis continentur saepto intercedente \n diuisi, ut sicut in ipso mundo summa rerum uel de \n simplici duplex uel de duplici simplex et gubernat et continet \n totum, ita in corpore de duobus uniuersa conpacta\n\n \n \n \n indissociabilem praetenderent unitatem.","12":"oris quoque species et rictus \n ei transuerso patefactus quam utilis, quam decens sit, enarrari \n non potest: cuius usus in duobus constat officiis, sumendi \n uictus et eloquendi.","13":"lingua intus inclusa, quae uocem \n motibus suis in uerba discernit, et est interpres animi nec \n tamen sola per se potest loquendi munus inplere, nisi acumen \n suum palato inliserit, nisi adiuta uel offensione dentium uel \n conpressione labrorum. dentes tamen plus conferunt ad \n loquendum:","14":"nam et infantes non ante incipiunt fari quam \n dentes habuerint et senes amissis dentibus ita balbuttiunt, \n ut ad infantiam denuo reuoluti esse uideantur.","15":"sed haec \n ad hominem solum pertinent aut aues, in quibus acuminata \n et uibrata certis motibus lingua innumerabiles cantuum \n fleiiones flexiones et uarios sonorum modos exprimit.","16":"habet praeterea \n et aliud officium, quo in omnibus, non tamen solo in mutis \n utitur, quod contritos et permolitos dentibus cibos colligit et \n conglobatos ui sua deprimit et transmittit ad uentrem. itaque \n Varro a ligando cibo putat linguae nomen inpositum. \n bestias etiam <in> potu adiuuat:","17":"protenta enim cauataque \n\n \n\n \n\n \n \n \n hauriunt aquam eamque conprehensam linguae sinu, ne tarditate \n ac mora refluat. ad palatum celeri mobilitate conplodunt. \n haec itaque palati conc\u00e0uo concauo tamquam testudine tegitur eamque \n dentium saeptis deus quasi muro circumuallauit.","18":"dentes \n autem ipsos, ne nudi ac restricti magis horrori quam ornamento \n essent, gingiuis mollibus, quae a gignendis dentibus \n nominantur, ac deinde labrorum tegminibus honestauit: quorum \n durities sicut in molari lapide maior est et asperior quam in \n ceteris ossibus, ut ad conterendos cibos pabulumque sufficerent. \n ","19":"labra ipsa quae quasi antea cohaerebant. quam decenter \n interscidit! quorum superius sub ipsa medietate narium \n lacuna quadam leui quasi ualle signauit. inferius honestatis \n gratia foras molliter explicauit.","20":"nam quod attinet ad saporem \n capiendum, fallitur quisquis hunc sensum palato inesse arbitratur, \n lingua est enim qua sapores sentiuntur, nec tamen \n tota: nam partes eius quae sunt ab utroque latere teneriores. \n saporem subtilissimis sensibus trahunt. et cum neque ex \n cibo quicquam neque ex potione minuatur. tamen inenarrabili \n modo penetrat ad sensum sapor eadem ratione qua nihil de \n quaque materia odoris capio decerpit.","21":"cetera quam decora \n sint uix exprimi potest: deductum clementer a genis mentum \n et ita inferius conclusum, ut acumen eius extremum signare\n\n \n\n \n \n \n nideatur leuiter inpressa diuisio, rigidum ac teres collum, \n scapulae uelut mollibus iugis a ceruice demissae, ualida et \n sabstricta substricta neruis ad fortitudinem brachia, insignibus toris \n extantium lacertorum uigens robur, utilis ac decens flexura \n cubitorum.","22":"quid dicam de manibus rationis ac sapientiae \n ministris? quas sollertissimus artifex plano ac modice concauo \n sinu fictas, ut si quid tenendum sit, apte possit insidere, in \n digitos terminauit: in quibus difficile est expedire utrumne \n species an utilitas maior sit.","23":"nam et numerus perfectus ac \n plenus et ordo ac gradus decentissimus et articulorum parium \n curuatura flexibilis et forma unguium rotunda conCauis concauis tegminibus \n digitorum fastigia conprehendens atque firmans. ne \n mollitudo carnis in tenendo cederet, magnum praebet ornatum. \n","24":" illud uero ad usum miris modis habile, quod unus a ceteris \n separatus cum ipsa manu oritur et in diuersum maturius \n funditur, qui se uelut obuium ceteris praebens omnem tenendi \n faciendique rationem uel solus uel praecipue possidet tamquam \n rector omnium atque moderator; unde etiam pollicis \n nomen accepit, quod ui et potestate inter ceteros polleat. \n duos quidem articulos extantes habet.","25":"non ut alii ternos, sed \n unus ad manum carne conectitur pulchritudinis gratia: si \n enim fuisset tribus articulis et ipse discretus, foeda et indecora \n species ademisset manibus honestatem.","26":"iam pectoris \n\n \n\n \n \n \n latitudo sublimis et exposita oculis mirabilem prae se fert \n habitus sui dignitatem. cuius haec causa est, quod uidetur \n hominem solum deus ueluti supinum formasse \u2014 nam fere \n nullum aliud animal iacere in tergum potest \u2014, mutas autem \n animantes quasi alterno latere iacentes finxisse atque ad terram \n conpressisse. idcirco illis angustum pectus et ab aspectu \n remotum et ad terram uersus abiectum, hominis autem patens \n et erectum, quia plenum rationis a caelo datae humile aut \n indecens esse non debuit.","27":"papillae quoque leuiter eminentes \n et fuscioribus ac paruis orbibus coronatae non nihil addunt \n uenustatis, feminis ad alendos fetus datae, maribus ad solum \n decus, ne informe pectus et quasi mutilum uideretur. huic \n subdita est planities uentris, quam mediam fere umbilicus \n non indecenti nota signat ad hoc factus, ut per eum fetus \n dum est in utero nutriatur. \n \n \n "},"11":{"1":"\n Sequitur necessario ut de internis quoque uisceribus \n dicere incipiam: quibus non pulchritudo, quia sunt abdita, \n sed utilitas incredibilis attributa est, quoniam opus fuerat ut \n terrenum hoc corpus suco aliquo de cibis ac potibus aleretur \n sicut et terra ipsa imbribus ac pruinis.","2":"prouidentissimus \n artifex in medio eius receptaculum cibis fecit. quibus concoctis \n et liquefactis uitales sucos membris omnibus dispertiret. \n","3":" \n sed cum homo constet ex corpore atque anima, illud quod\n\n \n\n \n \n \n supra dixi receptaculum soli corpori praestat alimentum, \n animae uero aliam sedem dedit. fecit enim genus quoddam \n uisceris molle atque rarum, quod pulmonem uocamus, eumque \n non in utris modum finxit, ne effunderetur semel spiritus \n aut inflaret semel.","4":"ideoque plenum quidem uiscus effecit, \n sed inflabile atque aens aeris capax, ut paulatim spiritum reciperet, \n dum uitalis uentus per illam spargitur raritatem, et eundem \n rursus paulatim redderet, dum se ex illo explicat: ipsa enim \n uicissitudo et spirandi respirandique tractus uitam sustentat \n in corpore.","5":"quoniam ergo duo sunt in homine receptacula, \n unum aeris quod alit animam, alterum ciborum quod alit \n corpus, duas esse per collum fistulas necesse est, cibalem \n ac spiritalem. quarum superior ab ore ad uentrem ferat, \n inferior a naribus ad pulmonem.","6":"quarum natura et ratio \n diuersa est. ille enim qui est ab ore transitus, mollis \n effectus est et qui semper clausus cohaereat sibi sicut os \n ipsum, quoniam potus et cibus dimota et pate facta gula, \n quia corporales sunt, spatium sibi transmeandi faciunt. \n","7":" spiritus contra qui est incorporalis ac tenuis, quia spatium \n sibi facere non poterat, accepit uiam patentem, quae uocatur \n gurgulio. is constat ex ossibus flexuosis ac mollibus quasi\n\n \n\n \n \n \n ex anulis in cicutae modum inuicem conpactis et cohaerenti. \n","8":" \n bus patetque semper hic transitus. nullam enim requiem \n meandi habere spiritus potest: qui quia semper commeat, \n demissa utiliter de cerebro membri portione, cui uua nomen \n est, uelut occursu quodam refrenatur, ne aut teneritudinem \n domicilii cum impetu ueniens attracta pestilenti aura corrumpat \n aut totam nocendi uiolentiam internis receptaculis \n perferat. ideoque etiam nares breuiter sunt apertae: quae \n idcirco sic nominantur. quia per eas uel odor uel spiritus \n nare non desinit.","9":"tamen haec fistula spiritalis non tantum \n ad nares, uerum ad os quoque interpatet in extremis palati \n regionibus, ubi se tolles faucium spectantes uuam tollere \n incipiunt in tumorem.","10":"cuius rei causa et ratio non obscura \n est. loquendi enim facultatem non haberemus, si ut gulae \n iter ad os tantum, ita gurgulio ad nares tantum pateret. \n \n","11":" \n aperuit igitur uiam uoci diuina sollertia ex illa fistula spiritali, \n ut posset lingua ministerio suo fungi et uocis ipsius \n inoffensum tenorem pulsibus suis in uerba concidere. qui \n meatus si aliquo modo intersaeptus sit, mutum faciat necesse\n\n \n \n \n est: errat enim profecto quisquis aliam causam putat cur \n homines muti sint.","12":"non enim, ut uulgo creditur, uinctam \n gerunt linguam, sed hi uocalem illum spiritum per nares \n quasi mugientes profundunt, quod uoci transitus ad os aut \n nullus omnino est aut non sic patens, ut plenam uocem \n possit emittere.","13":"quod plerumque natura fit, aliquando etiam \n casu accidit ut morbo aliquo hic aditus obsaeptus uocem \n non transmittat ad linguam faciatque de loquentibus mutos. \n quod cum acciderit, auditum quoque obstrui necesse est, ut \n quia uocem emittere non potest. ne admittere quidem possit. \n loquendi ergo causa patefactus est hic meatus.","14":"illud quoque \n praestat, ut in lauacris celebrandis, quia nares calorem ferre \n non possunt. aer feruens ore ducatur, item si forte spiramenta \n narium frigore pituita praecluserit, per os auram \n trahere possimus, ne obstructa meandi facultate spiritus \n stranguletur.","15":"cibi uero in aluum recepti et cum potus \n umore permiiti permixti cum iam calore percocti fuerint, eorum sucus\n\n \n\n \n \n \n inenarrabili modo per membra diffusus inrigat uniuersum \n corpus et uegetat.","16":"intestinorum quoque multiplices spirae \n ac longitudo in se conuoluta et uno tamen substricta uinculo \n quam mirificum dei opus est! nam ubi maceratos ex se cibos \n aluus emiserit, paulatim per illos internorum anfractus extniduntur extruduntur , \n ut quidquid in ipsis inest suci quo corpus alitur. \n","17":" \n membris omnibus diuidatur. et tamen necubi forte obhaereant \n ac resistant, quod et fieri poterat propter ipsorum uoluminum \n flexiones in se saepe redeuntes et fieri sine pernicie non \n poterat, obleuit ea intrinsecus crassiore suco, ut purgamenta \n illa uentris ad exitus suos facilius per lubricum niterentur. \n","18":" \n illa quoque ratio subtilissima est. quod uesica, cuius usum \n uolucres non habent, cum sit ab intestinis separata nec ullam \n habeat fistulam qua ex illis urinam trahat, conpletur tamen \n et umore distenditur.","19":"id quomodo fiat non est difficile peruidere. \n intestinorum partes quae ab aluo cibum potumque \n suscipiunt, patentiores sunt quam ceterae spirae et multo \n tenuiores.","20":"hae uesicam circumplectuntur et continent: ad \n quas partes cum potus et cibus mixta peruenerint, fimum \n quidem crassius fit et trausmeat transmeat , umor autem omnis per\n\n \n\n \n \n \n illam teneritudinem percolatur eumque uesica, cuius aeque \n tenuis subtilisque membrana est, absorbet et colligit, ut foras \n qua natura exitum patefecit emittat. \n \n "},"12":{"1":"\n De utero quoque et conceptione, quoniam de internis \n loquimur, dici necesse est, ne quid praeterisse uideamur: \n quae quamquam in operto latent, sensum tamen atque intellegentiam \n latere non possunt.","2":"uena in maribus quae seminium \n continet, duplex est, paulo interior quam illud umoris obsceni \n receptaculum. sicut enim rienes duo sunt itemque testes, ita \n et uenae seminales duae, in una tamen conpage cohaerentes: \n quod uidemus in corporibus animalium, cum intersecta patefiunt. \n ","3":"sed illa dexterior masculinum continet semen, sinisterior \n femininum, et omnino in toto corpore pars dextera \n masculina est, sinistra uero feminina.","4":"ipsum semen quidam \n putant ex medullis tantum, quidam ex omni corpore ad uenam \n genitalem confluere ibique concrescere, sed hoc quomodo fiat\n\n \n\n \n \n \n humana mens non potest conprehendere.","5":"item in feminis \n uterus in duas se diuidit partes, quae in diuersum diffusae \n ac reflexae circumplicantur sicut arietis cornua cornu . quae pars in \n dexteram retorquetur, masculina est, quae in sinistram, feminina. \n ","6":"conceptum igitur Varro et Aristoteles sic fieri arbitrantur. \n aiunt non tantum maribus inesse semen, uerum \n etiam feminis et inde plerumque matribus similes \n procreari, sed earum semen sanguinem esse purgatum: \n quod si recte cum uirili mixtum sit, utraque \n concreta et simul coagulata informari: et primum \n quidem cor hominis effingi, quod in eo sit et uita \n omnis et sapientia, denique totum opus quadragesimo \n die consummari. ex abortiunibus haec fortasse collecta sint. \n","7":" \n in auium tamen fetibus primos oculos fingi dubium non est, \n quod in ouis saepe deprehenditur. unde fieri non posse arbitror \n quin fictio a capite sumat exordium.","8":"similitudines \n autem in corporibus filiorum sic fieri putant: cum semina \n inter se permixta coalescunt, si uirile superauerit. \n patri similem prouenire seu marem seu feminam.\n\n \n\n \n \n \n simuliebre praeualuerit, progeniem cuiusque sexus ad \n imaginem respondere maternam.","9":"id autem praeualet \n e duobus, quod fuerit uberius; alterum enim quodammodo \n amplectitur et includit: hinc plerumque fieri \n ut unius tantum liniamenta praetendat.","10":"si uero \n aequa fuerit ex pari semente permixtio. figuras quoque \n misceri. ut suboles illa communis aut neutrum \n referre uideatur, quia totum ex altero non habet. aut \n utrumque, quia partem de singulis mutuata est.","11":"nam \n in corporibus animalium uidemus aut confundi parentum \n colores ac fieri tertium neutri generantium sinjile simile aut utriusque \n sic exprimi, ut discoloribus membris per omne corpus \n concors mixtura uarietur.","12":"dispares quoque naturae hocmodo \n fieri putantur: cum forte in laeuam uter uteri partem masculinae \n stirpia semen inciderit, marem quidem gigni \n opinatio est, sed quia sit in feminina parte conceptus. \n aliquid in se habere femineum supra quam decus \n uirile patiatur, uel formam insignem uel nimium \n candorem uel corporis leuitatem uel artus delicatos \n uel staturam breuem uel uocem gracilem uel animum \n inbecillum uel ex his plura.","13":"item si partem in dexteram \n semen feminini generis influxerit! feminam \n quidem procreari, sed quoniam in masculina parte \n concepta sit, habere in se aliquid uirilitatis ultra \n quam sexus ratio permittat. aut ualida membra aut \n inmoderatam longitudinem aut fuscum colorem aut\n\n \n \n \n hispidam faciem aut uultum indecorum aut uocem \n robustam aut animum audacem aut ex his plura.","14":"si \n uero masculinum in dexteram, femininum in sinistram \n peruenerit, utrosque fetus recte prouenire, ut et \n feminis per omnia naturae suae decus constet et \n maribus tam mente quam corpore robur uirile seruetur. \n ","15":"illud uero ipsum quam mirabile institutum dei, quod \n ad conseruationem generum singulorum duos sexus maris ac \n feminae machinatus est, quibus inter se per uoluptatis inlecebram \n copulatis subsiciua suboles pararetur, ne genus omne \n uiuentium condicio mortalitatis extingueret.","16":"sed plus roboris \n maribus attributum est, quo facilius ad patientiam iugi maritalis \n feminae cogerentur. uir itaque nuncupatus est, quod \n maior in eo uis est quam in femina, et hinc uirtus nomen \n accepit:","17":"item mulier, ut Varro interpretatur, a mollitie, \n inmutata et detracta littera, uelut mollier. cui suscepto \n fetu cum partus adpropinquare iam coepit, turgescentes mammae \n dulcibus sucis distenduntur et ad nutrimenta nascentis fontibus \n lacteis fecundum pectus exuberat. nec enim decebat aliud \n quam ut sapiens animal a corde alimoniam duceret. idque\n\n \n\n \n \n \n ipsum sollertissime conparatum est, ut candens ac pinguis \n umor teneritudinem noui corporis inrigaret. donec ad capiendos \n fortiores cibos et dentibus instruatur et uiribus roboretur. \n sed redeamus ad propositum, ut cetera quae supersunt breuiter \n explicemus. \n \n \n "},"13":{"1":"\n Poteram nunc ego ipsorum quoque genitalium membrorum \n mirificam rationem tibi exponere, nisi me pudor ab \n huiusmodi sermone reuocaret: itaque a nobis indumento uerecundiae \n quae sunt pudenda uelentur.","2":"quod ad hanc rem \n attinet, queri satis est homines inpios ac profanos summum \n nefas admittere, qui diuinum et admirabile dei opus ad propagandam \n successionem inexcogitabili ratione prouisum et \n effectum uel ad turpissimos quaestus uel ad obscenae libidinis \n pudenda opera conuertunt. ut iam nihil aliud ex re \n sanctissima petant quam inanem et sterilem uoluptatem. \n quid?","3":"reliquae corporis partes num carent ratione aut pulchritudine? \n conglobata in nates caro quam sedendi officio apta! \n et eadem firmior quam in ceteris membris, ne premente corporis \n mole ossibus cederet.","4":"item feminum deducta et latioribus \n toris ualida longitudo, quo facilius onus corporis sustineret: \n quam paulatim deficientem in angustum genua determinant, \n quorum decentes nodi flexuram pedibus ad gradiendum \n sedendumque aptissimam praebent.","5":"item crura non aequali \n modo ducta, ne indecens habitudo deformaret pedes, sed\n\n \n\n \n \n \n teretibus suris clementer extantibus sensimque tenuatis et \n firmata sunt et ornata.","6":"in plantis uero eadem quidem. sed \n tamen longe dispar quam in manibus ratio est: quae quoniam \n totius operis quasi fundamenta sunt, eas mirificus artifex ncn \n rotunda speeie specie , ne homo stare non posset aut aliis ad standum \n pedibus indigeret sicut quadrupedes, sed porrectiores longioresque \n formauit. ut stabile corpus efficerent planitie sua: unde \n illis inditum nomen est.","7":"digiti aeque totidem quot in manibus, \n speciem magis quam usum maiorem praeferentes ideoque \n et iuncti et breues et gradatim ronpositi conpositi : quprum quorum qui est \n maximus. quoniam illum sicut in manu discerni a ceteris \n opus non erat. ita in ordinem redactus est. ut tamen ab aliis \n magnitudine ac modico interuallo distare uideatur.","8":"haec \n eorum speciosa gennanitas germanitas non leni adiumento nisum pedum \n firmat: concitari enim ad cursum non possumus. nisi digitis \n in humum pressis soloque nitentibus impetum saltumque \n capiamus. explicasse uideor omnia quorum ratio intellegi \n potest: nunc ad ea uenio quae uel dubia uel obscura sunt. \n \n "},"14":{"1":"\n Multa esse constat in corpore quorum uim raticnemque \n perspicere nemo nisi qui fecit potest. \n \n","2":" an aliquis enarrare \n se putat posse quid utilitatis, quid eftectus effectus habeat tenuis \n membrana illa perlucens qua circumretitur aluus ac tegitur? \n","3":" \n quid rienum gemina similitudo? quos ait Varro ita dictos.\n\n \n\n \n \n \n quod riui ab his obsceni umoris oriantur: quod est \n longe secus, quia spinae altrinsecus snpini supini cohaerent et sunt \n ab intestinis separati. quid splenis? quid iecur?","4":"quae uiscera \n quasi ex conturbato sanguine uidentur esse concreta. quid \n fellis amarissimus liquor? quid globus cordis? nisi forte illis \n credendum putabimus qui adfectum iracundiae in felle constitutum \n putant, pauoris in corde, in splene laetitiae.","5":"ipsius \n autem iecoris officium uolunt esse ut cibos in aluo concoquat \n amplexu et calefactu suo, quidam libidines rerum ueneriarum \n in iecore contineri arbitrantur.","6":"primum ista perspicere acumen \n humani sensus non potest, quia horum officia in operto latent \n nec usus suos patefacta demonstrant. nam si ita esset, fortasse \n placidiora quaeque animalia uel nihil fellis omnino uel \n minus haberent quam ferae, timidiora plus cordis, salaciora. \n plus iecoris, lasciuiora plus splenis habuissent.","7":"sicut igitur \n nos sentimus audire auribus, oculis cernere, naribus odorari, \n ita profecto sentiremus nos felle irasci, iecore cupere, splene \n gaudere.","8":"cum autem unde adfectus isti ueniant minime \n sentiamus, fieri potest ut aliunde ueniant et aliud uiscera illa \n quod nos minime suspicamur efficiant, nec tamen conuincere\n\n \n\n \n\n \n\n \n \n \n possumus falsa illos qui haec disputant dicere. sed omnia \n quae ad motus animi animaeque pertineant, tam obscurae \n altaeque rationis esse arbitror, ut supra hominem sit ea \n liquido peruidere.","9":"id tamen certum et indubitatum esse \n debet, tot res, tanta uiscerum genera unum et idem habere \n officium ut animam contineant in corpore. sed quid proprie \n singulis muneris sit iniunctum, quis scire nisi artifex potest \n cui soli opus suum notum est? \n \n "},"15":{"1":"\n De uoce autem quam rationem reddere possumus? \n grammatici quidem ac philosophi uocem esse definiunt aerem \n spiritu uerberatum, unde uerba sint nuncupata: quod perspicue \n falsum est.","2":"- non enim uox extra os gignitur, sed \n intra et ideo similior ueri est illa sententia, stipatum spiritum \n cum in obstantia faucium fuerit inlisus, sonum uocis exprimere, \n ueluti cum in patentem cicutam labroque subiectam \n demittimus spiritum et is cicutae concauo repercussus ac \n reuolutus a fundo dum descendentem occursu suo radit, ad\n\n \n\n \n \n \n exitum nitens sonum gignit et in uocalem spiritum resiliens \n per se uentus animatur.","3":"quod quidem an uerum sit deus \n artifex uiderit. uidetur enim non ab ore, sed ab intimo pectore \n uox oriri. denique et ore clauso ex naribus emittitur sonus \n qualis potest.","4":"praeterea et maximo spiritu quo anhelamus \n uoi uox non efficitur et leui ac non coartato spiritu quotiens \n uolumus efficitur. non est igitur conprehensum quonam modo \n fiat aut quid sit omnino.","5":"nec me nunc in Academiae sententiam \n delabi putes, quia non omnia sunt inconprehensibilia. \n ut enim fatendum est multa nesciri, quae uoluit deus intellegentiam \n hominis excedere, sic tamen multa esse quae possint \n et sensibus percipi et ratione conprehendi.","6":"sed erit nobis \n contra philosophos integra disputatio. conficiamus igitur \n spatium quod nunc decurrimus. \n \n "},"16":{"1":"\n Mentis quoque rationem inconprehensibilem esse quis \n nesciat nisi qui omnino illam non habet, cum ipsa mens quo \n loco sit aut cuiusmodi nesciatur? uaria ergo a philosophis \n de natura eius ac loco disputata sunt.","2":"at ego non dissimulabo \n quid ipse sentiam, non quia sic esse adfirmem, quod \n est insipientis in re dubia facere, sed ut exposita rei\n\n \n\n \n\n \n \n \n difficultate intellegas quanta sit diuinorum diurnorum operum magnitudo. \n","3":" \n quidam sedem mentis in pectore esse uoluerunt. quod si ita \n est, quanto tandem miraculo dignum est rem in obscuro ac \n tenebroso habitaculo sitam in tanta rationis atque intellegentiae \n luce uersari, tum quod ad eam sensus ex omni corporis \n parte conueniunt, ut in qualibet regione membrorum \n praesens esse uideatur!","4":"alii sedem eius in cerebro esse diierunt. \n et sane argumentis probabilibus usi sunt, oportuisse \n scilicet quod totius corporis regimen haberet, potius in summo \n tamquam in arce corporis habitare nec quicquam esse sublimius \n quam id quod uniuersum ratione moderetur, sicut ipse \n mundi dominus et rector in summo est;","5":"deinde quod sensus \n omnis id est audiendi et uidendi et odorandi ministra membra \n in capite sint locata, quorum omnium uiae non ad pectus, \n sed ad cerebrum ferant; alioquin necesse nos esset tardius \n sentire, donec sentiendi facultas longo itinere per collum ad \n pectus usque descenderet.","6":"hi uero aut non multum aut fortasse \n non errant. uidetur enim mens, quae dominatum corporis \n tenet, in summo capite constituta tamquam in caelo deus, \n sed cum in aliqua sit cogitatione, commeare ad pectus et \n quasi ad secretum aliquod penetrale secedere, ut consilium \n tamquam ex thensauro recondito eliciat ac proferat;","7":"ideoque \n cum intenti ad cogitandum sumus et cum mens occupata in \n altum se abdiderit, neque audire quae circumsonant neque \n uidere quae obstant solemus.","8":"id uero siue ita est,\n\n \n\n \n \n \n admirandum profecto est quomodo id fiat, cum ad pectus a cerebro \n nullum iter pateat, sin autem non est ita, tamen nihilo minus \n admirandum est quod diuina nescio qua ratione fiat ut ita \n esse uideatur.","9":"an potest aliquis non admirari quod sensus \n ille uiuus atque caelestis qui mens uel animus nuncupatur, \n tantae mobilitatis est, ut ne tum quidem, cum sopitus est, \n conquiescat, tantae celeritatis, ut uno temporis puncto caelum \n omne conlustret, si uelit, maria peruolet, terras et urbes \n peragret, omnia denique quae libuerit, quamuis longe lateque \n submota sint, in conspectu sibi ipse constituat?","10":"et miratur \n aliquis si diuma diuina mens dei per unmersas uniuersas mundi partes intenta \n discurrit et omnia regit, omnia moderatur, ubique praesens, \n ubique diffusa, cum tanta sit uis ac potestas mentis humanae \n intra mortale corpus inclusae, ut ne saeptis quidem grauis \n huius ac pigri corporis, cum quo inligata est, coerceri ullo \n modo possit quominus sibi liberam uagandi facultatem quietis \n inpatiens largiatur?","11":"siue igitur in capite mens habitat siue \n in pectore, potestne aliquis conprehendere quae uis rationis \n efficiat ut sensus ille inconprehensibilis aut in medulla cerebri \n haereat aut in illo sanguine bipertito qui est conclusus in \n corde, ac non ex eo ipso colligat quanta sit dei potestas, \n quod animus se ipsum non uidet aut qualis aut ubi sit nec \n si uideat, tamen perspicere possit quo pacto rei corporali res \n incorporalis adiuncta sit?","12":"siue etiam mentis locus nullus \n est, sed per totum corpus sparsa discurrit \u2014 quod et fieri\n\n \n \n \n potest et a Xenocrate Platonis discipulo disputatum est, \n siquidem sensus in qualibet parte corporis praesto est \u2014, \n nec quid sit mens ipsa nec qualis intellegi potest, cum sit \n natura eius tam subtilis ac tenuis, ut solidis uisceribus infusa \n uiuo et quasi ardente sensu membris omnibus misceatur. \n","13":" \n illud autem caue ne umquam simile ueri putauens putaueris quod \n Aristoxenus dicit, mentem omnino nullam esse, sed quasi \n harmoniam in fidibus ex constructione corporis et conpagibus \n uiscerum uim sentiendi existere. musici enim intentionem \n concentumque neruorum in integros modos sine ulla offensione \n consonantium harmoniam appellant.","14":"uolunt igitur animum \n simili ratione constare in homine qua concors modulatio \n constat in fidibus, scilicet ut singularum corporis partium \n firma coniunctio membrorumque omnium consentiens in unum \n uigor motum illum sensibilem faciat animumque concinnet \n sicut nerui bene intenti conspirantem sonum:","15":"et sicut in \n fidibus cum aliquid aut interruptum aut relaxatum est, omnis \n canendi ratio turbatur et soluitur, ita in corpore cum pars \n aliqua membrorum duxerit uitium, destrui uniuersa corruptisque \n omnibus atque turbatis occidere sensum eamque mortem \n uocari.","16":"uerum ille si quicquam mentis habuisset, numquam \n harmoniam de fidibus ad hominem transtulisset. non enim \n canere sua sponte fides possunt, ut sit ulla in his conparatio\n\n \n\n \n \n \n ac similitudo uiuentis, animus autem sua sponte et cogitat \n et mouetur.","17":"quod si quid in nobis esset harmoniae simile, \n ictu moueretur externo sicut nerui manibus, qui sine tractatu \n artificis pulsuque digitorum muti atque inertes iacent.","18":"sed \n nimirum pulsandus ille manu fuit, ut aliquando sentiret, \n quia mens eius ex membris male conpacta torpebat. \n \n"},"17":{"1":"\n \\'Superest de anima dicere, quamquam percipi ratio \n eius et natura non possit. nec ideo tamen mmortalem inmortalem esse \n animam non intellegimus, quoniam quidquid uiget moueturque \n per se semper nec uideri aut tangi potest, aeternum sit \n necesse est.","2":"quid autem sit anima nondum inter philosophos \n conuenit nec umquam fortasse conueniet. alii sanguinem esse \n dixerunt, alii ignem, alii uentum, unde anima uel animus \n nomen accepit, quod graece uentus #vs[j.o<; dicitur: nec illorum \n tamen quisquam dixisse aliquid uidetur.","3":"non enim si anima \n sanguine aut per uulnus efiruso effuso aut febrium calore consumpto \n uidetur extingui, continuo in materia sanguinis animae ratio \n ponenda est, ueluti si ueniat in quaestionem lumen quo \n utimur, quid sit, et respondeatur oleum esse, quoniam consumpto \n illo lumen extinguitur, cum sint utique diuersa, sed \n alterum sit alterius alimentum. uidetur ergo anima similis \n esse lumini, quae non ipsa sit sanguis, sed umore sanguinis\n\n \n\n \n \n \n alatur ut lumen oleo.","4":"qui autem ignem putauerunt, hoc usi \n sunt argumento, quod praesente anima corpus caleat, recedente \n frigescat. sed ignis et sensu indiget et uidetur et tactu \n conburit, anima uero et sensu aucta est et uideri non \n potest et non adurit. unde apparet animam nescio quid esse \n deo simile.","5":"at illi qui uentum putant, hoc falluntur, quod \n ex aere spiritum ducentes uiuere uidemur. Varro ita definit: \n anima est aer conceptus ore, deferuefactus in pulmone, \n temperatus in corde, diffusus in corpus.","6":"haec \n apertissime falsa sunt. neque enim tam obscuram nobis huiusmodi \n rerum dico esse rationem, ut ne hoc quidem intellegamus, \n quid uerum esse non possit. an si mihi quispiam \n dixerit aeneum esse caelum aut uitreum aut, ut Empedocles \n ait, aerem glaciatum, statimne adsentiar, quia caelum ex qua \n materia sit ignorem? sicut enim hoc nescio, ita illud scio. \n","7":" \n anima ergo non est aer ore conceptus, quia multo prius \n gignitur anima quam concipi aer ore possit. non enim post \n partum insinuatur in corpus, ut quibusdam philosophis uidetur, \n sed post conceptum protinus; cum fetum in utero necessitas \n diuina formauit, quia adeo uiuit intra. uiscera genetricis, ut \n et incremento augeatur et crebris pulsibus gestiat emicare. \n denique abortum fieri necesse est, si fuerit animal iutus intus extinctum. \n ","8":"ceterae definitionis partes eo spectant, ut illis\n\n \n\n \n \n \n nouem mensibus quibus in utero fuimus, -mortui fuisse uideamur. \n nulla ergo ex his tribus uera sententia est.","9":"nec tamen \n in tantum falsos esse dicendum est qui haec senserunt, ut \n omnino nihil dixerint: nam et sanguine simul et calore et \n spiritu uiuimus. sed cum constet anima in corpore his omnibus \n adunatis, non expresserunt proprie quid esset, quia tam \n non potest exprimi quam uideri. \n \n "},"18":{"1":"\n Sequitur alia et ipsa inextricabilis quaestio, idemne \n sit anima et animus an uero aliud sit illud quo uiuimus. \n aliud autem quo sentimus et sapimus. non desunt argumenta \n in utramque partem. qui unum esse dicunt. hanc .","2":"rationem \n secuntur, quod neque uiui sme sensu possit nec sentiri sine \n uita, ideoque non posse esse diuersum id quod separari non \n potest, sed quidquid est illud, et uiuendi officium et sentiendi \n habere rationem. idcirco animum et animam indilferenter indifferenter \n appellant duo Epicurei poetae.","3":"qui autem dicunt esse diuersa, \n sic argumentantur: ex eo posse intellegi aliud esse \n mentem, aliud animam, quia incolumi anima mens possit \n extingui, quod accidere soleat insanis, item quod anima morte\n\n \n\n \n\n \n \n \n sopiatur , animus somno et quidem sic, ut non tantum quid \n faciat aut ubi sit ignoret, sed etiam rerum falsarum contemplatione \n fallatur.","4":"quod ipsum quomodo fiat non potest \n peruideri, cur fiat potest. nam requiescere nullo pacto possumus, \n nisi mens uisionum imaginibus occupata teneatur. \n latet autem mens oppressa somno tamquam ignis obducto \n cinere sopitus: quem si paululum commoueris, rursus ardescit \n et quasi euigilat.","5":"auocatur ergo simulacris, donec membra \n sopore inrigata uegetentur : corpus enim uigilante sensu, licet \n iaceat inmobile, tamen non est quietum, quia flagrat in eo \n sensus et uibrat ut flamma et artus omnes ad se adstrictos \n tenet.","6":"sed postquam mens ad contemplandas imagines ab \n intentione traducta est, tunc demum corpus omne resoluitur \n in quietem.","7":"traducitur autem mens cogitatione caeca, cum \n cogentibus tenebris secum tantummodo esse coeperit. dum \n intenta est in ea de quibus cogitat, repente somnus obrepit \n et in species proximas sensim cogitatio ipsa declinat: sic ea \n quae sibi ante oculos posuerat, uidere quoque incipit.","8":"deinde \n procedit ulterius et sibi auocamenta inuenit, ne saluberrimam \n quietem corporis interrumpat. nam sicut mens per diem \n ueris uisionibus auocatur, ne obdormiat, ita <per noctem; falsis, \n ne excitetur: nam si nullas imagines cernat, aut uigilare illam \n necesse erit aut perpetua morte sopiri.","9":"dormiendi eigo causa \n tributa est a deo ratio somniandi et quidem in commune \n uniuersis animantibus, sed illud homini praecipue, quod cum\n\n \n \n \n eam rationem deus quietis causa daret, facultatem sibi reliquit \n docendi hominem futura per somnium.","10":"nam et historiae \n saepe testantur extitisse somnia quorum praesens et admirabilis \n fuerit euentus, et responsa uatum nostrorum ex parte \n somniis constiterunt.","11":"quare neque semper uera sunt neque \n semper falsa, Vergilio teste, qui duas portas esse uoluit \n somniorum. sed quae falsa sunt, dormiendi causa uidentur, \n quae uera, inmittuntur a deo, ut imminens bonum aut malum \n hac reuelatione discamus. \n \n "},"19":{"1":"\n Illud quoque uenire in quaestionem potest, utrumne \n anima ex patre an potius ex matre an uero ex utroque generetur. \n sed ego id meo iure ab ancipiti uindico.","2":"nihil enim \n\n \n\n \n\n \n \n \n ex his tribus uerum est, quia neque ex utroque neque \n ex alterutro seruntur animae. corpus enim ex corporibus nasci \n potest, quoniam confertur aliquid ex utroque. de animis anima \n non potest, quia ex re tenui et inconprehensibili nihil potest \n decedere.","3":"itaque serendarum animarum ratio uni ac soli \n deo subiacet: \n \n denique caelesti sumus omnes semine oriundi, \n omnibus ille idem pater est, \n \n ut ait Lucretius. nam de mortalibus non potest quicquam \n nisi mortale generari. nec putari pater debet qui transfudisse \n <se> aut inspirasse animam de sua nullo modo sentit, nec \n si sentiat, quando tamen aut quomodo id fiat habet animo \n conprehensum.","4":"ex quo apparet non a parentibus dari animas, \n sed ab uno eodemque omnium deo patre, qui legem rationemque \n nascendi tenet solus, siquidem solus efficit. nam terreni \n parentis nihil est nisi ut umorem corporis in quo est materia \n nascendi, cum sensu uoluptatis emittat uel recipiat: citra hoc \n opus homo resistit nec amplius quicquam potest, et ideo \n nasci sibi filios optant, quia non ipsi faciunt.","5":"cetera iam dei\n\n \n\n \n \n \n sunt omnia, scilicet conceptus ipse et corporis informatio et \n inspiratio animae et partus incolumis et quaecumque deinceps \n ad hominem consemandum conseruandum ualent: illius munus est quod \n spiramus, quod uiuimus, quod uigemus.","6":"nam praeter quod \n ipsius beneficio incolumes sumus corpore et quod uictum \n nobis ei uariis rebus subministrat, sapientiam quoque homini \n tribuit, quam terrenus pater dare nullo modo potest. ideoque \n et de sapientibus stulti et de stultis sapientes saepe nascuntur: \n quod quidam fato ac sideribus adsignant.","7":"sed non \n est nunc locus de fato disserendi, hoc dicere satis est, [ quodl quod \n etiamsi astra efficientiam rerum continent, nihilo minus a deo \n fieri omnia, qui astra ipsa et fecit et ordinauit. inepti ergo \n qui hanc potentiam deo detrahunt et operibus eius attribuunt. \n","8":" hoc igitur dei munere caelesti atque praeclaro an utamur in \n nostra esse uoluit potestate: hoc enim concesso ipsum hominem \n uirtutis sacramento religauit, quo uitam posset adipisci.\n\n \n\n \n \n \n","9":" magna est enim uis hominis, magna ratio, magnum sacramentum: \n a quo si quis uon non defecerit nec fidem suam deuotionemque \n prodiderit, hic beatus est, hic denique, ut breuiter \n finiam, similis deo sit necesse est. errat enim quisquis \n hominem carne metitur: nam hoc corpusculum quo induti\n\n \n\n \n \n \n sumus, hominis receptaculum est. nam ipse homo neque \n tangi neque aspici neque conprehendi potest, quia latet intra \n hoc quod uidetur.","10":"qui si delicatus ac tener in hac uita \n fuerit quam ratio eius exposcit, si uirtute contempta desideriis \n se carnis addixerit. cadet et premetur in terram, si \n autem ut debet statum suum quem rectum sortitus est, \n prompte constanterque defenderit, si terrae quam calcare \n debet ac uincere non seruierit, uitam merebitur sempiternam. \n \n "},"20":{"1":"\n Haec ad te, Demetriane, interim paucis et obscurius \n fortasse quam decuit pro rerum ac temporis necessitate \n peroraui, quibus contentus esse debebis plura et meliora \n lecturus, si nobis indulgentia caelitus uenerit. tunc ego te \n ad uerae philosophiae doctrinam et planius et uerius cohortabor. \n ","2":"statui enim quam multa potero litteris tradere quae \n ad beatae uitae statum spectent, et quidem contra philosophos, \n quoniam sunt ad turbandam ueritatem perniciosi et \n graues.","3":"incredibilis enim uis eloquentiae et argumentandi \n disserendique subtilitas quemuis facile deceperit: quos partim \n nostris armis partim uero ex ipsorum inter se concertatione \n sumptis reuincemus, ut appareat eos induxisse potius errorem \n quam sustulisse. fortasse mireris quod tantum facinus audeam. \n","4":"\n\n \n \n \n\n \n","5":" patiemurne igitur extingui aut opprimi ueritatem? ego uero \n libentius uel sub hoc onere defecerim. nam si Marcus Tullius, \n eloquentiae ipsius unicum exemplar, ab indoctis et ineloquentibus ineloqueutibus , \n quia tamen pro uero nitebantur, saepe superatus est, \n cur desperemus ueritatem ipsam contra fallacem captiosamque \n facundiam sua propria ui et claritate ualituram? \n \n","6":" illi quidem \n sese patronos ueritatis profiteri solent: sed quis potest aut \n eam rem defendere quam non didic er it, aut inlustrare apud \n alios quod ipse non nouerit?","7":"magnum uideor polliceri, sed \n caelesti opus est munere, ut nobis facultas ac tempus ad \n proposita persequenda tribuatur.","8":"quod si uita est optanda \n sapienti, profecto nullam aliam ob causam uiuere optauerim \n quam ut aliquid efficiam quod uita dignum sit et quod utilitatem \n legentibus etsi non ad eloquentiam, quia tenuis in \n nobis facundiae riuus est, ad uiuendum tamen adferat: quod \n est maxime necessarium.","9":"quo perfecto satis me uixisse arbitrabor \n et officium hominis inplesse, si labor meus aliquos \n homines ab erroribus liberatos ad iter caeleste direxerit. \n .\n\n \n \n"}},"edition":"Lactantius ca. 240-ca. 320, De Opificio Dei","original-urn":"urn:cts:latinLit:stoa0171.stoa007.opp-lat1","commit":"4b652849b44bb65850745ad94943186208ad49c2","author":"lactantius ca. 240-ca. 320","meta":"chapter-section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de opificio dei","urn":"urn:cts:latinLit:stoa0171.stoa007.opp-lat1-simple"}