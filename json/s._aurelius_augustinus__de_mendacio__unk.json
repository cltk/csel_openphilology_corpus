{"text":{"1":"\n Magna quaestio est de mendacio, quae nos in ipsis \n cotidianis actibus nostris saepe conturbat, ne aut temere accusemus \n mendacium, quod non est mendacium, aut arbitremur \n aliquando . esse mentiendum honesto quodam et officioso ac \n misericordi mendacio. quam quaestionem tam sollicite pertractabimus, \n ut quaeramus cum quaerentibus; utrum autem \n aliquantum inueniamus, nihil nobis temere adfirmantibus lectori \n bene adtendenti satis indicabit ipsa tractatio. latebrosa est \n enim nimis et quibusdam quasi cauernosis anfractibus saepe \n intentionem quaerentis eludit, ut modo uelut elabatur e manibus \n quod inuentum erat, modo rursus adpareat et rursus \n absorbeatur. ad extremum tamen sententiam nostram uelut \n certior indago conprehendet. in qua si ullus error est, cum \n ab omni errore ueritas liberet atque in omni errore falsitas\n\n \n \n \n inplicet, numquam errari tutius existimo, quam cum in amore \n nimio ueritatis et reiectione nimia falsitatis erratur. qui enim \n seuere reprehendunt, hoc nimium dicunt esse; ipsa autem \n ueritas fortasse adhuc dicat: nondum est satis. sane quisquis \n legis, nihil reprehendas, nisi cum totum legeris; atque ita \n minus reprehendes. eloquium noli quaerere; multum enim de \n rebus laborauimus et de celeritate absoluendi tam necessarii \n cotidianae uitae operis: unde tenuis, ac prope nulla fuit nobis \n cura uerborum. \n \n \n","2":"\n Exceptis igitur iocis, quae numquam sunt putata \n mendacia \u2014 habent enim euidentissimam ex pronuntiatione \n atque ipso iocantis affectu significationem animi nequaquam \n fallentis, etsi non uera enuntiantis: quo genere utrum sit \n utendum perfectis animis, alia quaestio est, quam modo enodandam \n non suscepimus \u2014 exceptis ergo iocis prius agendum \n est, ne mentiri eiistimetur existimetur qui non mentitur. \n \n \n","3":"\n Quapropter uidendum est, quid sit mendacium. non \n enim omnis, qui falsum dicit, mentitur, si credit aut opinatur \n uerum esse quod dicit. inter credere autem atque opinari hoc \n distat, quod aliquando ille, qui credit, sentit se ignorare quod \n credit, quamuis de re, quam se ignorare nouit, omnino non \n dubitet, si eam firmissime credit; qui autem opinatur, putat \n se scire quod nescit. quisquis autem hoc enuntiat quod uel \n creditum animo uel opinatum tenet, etiamsi falsum sit, non\n\n \n\n \n \n \n mentitur. hoc enim debet enuntiationis suae fidei, ut illud \n per eam proferat, quod animo tenet, et sic habet, ut profert. \n nec ideo tamen sine uitio est, quamuis non mentiatur, si. aut \n non credenda credit aut quod ignorat nosse se putat, etiamsi \n uerum sit; incognitum enim habet pro cognito. quapropter \n ille mentitur, qui aliud habet in animo et aliud uerbis uel \n quibuslibet significationibus enuntiat. unde etiam duplex cor \n dicitur esse mentientis, id est duplex cogitatio: una rei eius, \n quam ueram esse uel scit uel putat et non profert; altera eius \n rei, quam pro ista profert sciens falsam esse uel putans. ex quo \n fit, ut possit falsum dicere non mentiens, -si putat ita esse, \n ut dicit, quamuis non ita sit; et ut possit uerum dicere \n mentiens. si putat falsum esse et pro uero enuntiat, quamuis \n reuera ita sit, ut enuntiat. ex animi enim sui sententia, non \n ex rerum ipsarum ueritate uel falsitate mentiens aut non \n mentiens indicandus iudicandus est. potest itaque ille, qui falsum pro \n uero enuntiat, quod tamen uerum esse opinatur, errans dici \n et temerarius; mentiens autem non recte dicitur, quia cor \n duplex cum enuntiat non habet nec fallere cupit, sed fallitur. \n culpa uero mentientis est in enuntiando animo suo fallendi \n cupiditas; siue fallat, cum ei creditur falsum enuntianti; \n siue non fallat, uel cum ei non creditur uel cum uerum \n enuntiat uoluntate fallendi quod non putat uerum. quod cum \n ei creditur, non utique fallit, quamuis fallere uoluerit: nisi\n\n \n \n \n hactenus fallit, quatenus putatur ita etiam nosse uel putare \n ut enuntiat. \n \n \n","4":"\n Quamquam subtilissime quaeratur, utrum, cum abest \n uoluntas fallendi, absit omnino mendacium. \n \n Quid enim? si quisque falsum loquens, quod falsum \n esse existimat, ideo tamen facit, quia putat sibi non credi, \n ut eo modo falsa fide absterreat eum, cui loquitur, quem \n sentit sibi nolle credere? hic enim studio non fallendi mentitur, \n si mendacium est enuntiare aliquid aliter quam scis esse \n uel putas; si autem mendacium non est nisi cum aliquis \n enuntiat uoluntate fallendi, non mentitur iste, qui propterea \n falsum loquitur, quamuis nouerit uel putet falsum esse quod \n loquitur, ut ille, cui loquitur, non ei credendo non fallatur, \n quia eum sibi non crediturum uel scit uel putat. unde si \n adpareat fieri posse, ut aliquis propterea falsum dicat, ne \n fallatur ille, cui dicitur, existit aliud e contrario genus propterea \n uerum dicentis, ut fallat. qui enim uerum ideo loquitur, \n quia sentit sibi non credi, ideo utique uerum dicit, ut \n fallat; scit enim uel existimat propterea falsum putari posse \n quod dicitur, quoniam ab ipso dicitur. quamobrem cum ideo \n uerum dicit, ut falsum putetur, -ideo uerum dicit, ut fallat. \n quaerendum ergo est, quis potius mentiatur: utrum ille, qui \n falsum dicit, ne fallat, an ille, qui uerum dicit, ut fallat, cum \n et ille sciat uel putet falsum se dicere et iste sciat uel \n putet uerum se dicere. iam enim diximus eum, qui nescit\n\n \n \n \n falsum esse quod enuntiat, non mentiri, si hoc putat uerum, \n eumque potius mentiri, qui etiam uerum enuntiat, cum falsum \n putat, quia ex animi sui sententia iudicandi sunt. de illis \n itaque non parua quaestio est, quos proposuimus: unum, qui \n scit aut putat se falsum dicere et ideo dicit, ne fallat \u2014 \n uelut si aliquam uiam nouerit obsideri a latronibus et timens, \n ne per illam pergat homo, cuius saluti prospicit et eum scit \n sibi non credere, dicat eam uiam non habere latrones ad hoc, \n ut illac illae non eat, dum ideo credit latrones ibi esse, quia ille \n dixit non ibi esse, cui non credere statuit mendacem putans alterum \n autem, qui sciens aut putans uerum esse quod dicit, \n ad hoc tamen dicit, ut fallat; tamquam ai homini non sibi credenti \n dicat latrones in illa uia esse, ubi reuera eos esse cognouit, \n ut ille, cui dicit, per illam uiam magis pergat atque ita in \n latrones incidat, dum putat falsum esse quod ille dixerit. quis \n ergo istorum mentitur: ille, qui elegit falsum dicere, ne fallat, \n an ille, qui elegit uerum dicere, ut fallat? ille, qui falsum dicendo \n egit, ut uerum sequeretur cui dixit, an iste, qui uerum \n dicendo egit, ut falsum sequeretur cui dixit? an forte ambo \n mentiti sunt? ille, quia uoluit falsum dicere, iste, quia uoluit \n fallere. an potius neuter eorum mentitus est? ille, quia uolantatem uoluntatem \n habuit non fallendi, et ille, quia uoluntatem habuit uerum \n dicendi. non enim nunc agitur, quis eorum peccauerit, sed \n quis mentitus sit. cito enim uidetur ille peccasse, qui uerum \n dicendo egit, ut homo incideret in latrones, ille autem non\n\n \n\n \n\n \n \n \n peccasse uel etiam bene fecisse, qui falsum dicendo egit, ut \n homo perniciem deuitaret. sed possunt exempla ista conuerti, \n ut et ille aliquid grauius eum pati uelit, quem falli non \n uult \u2014 multi enim quaedam uera cognoscendo sibi intulerunt \n perniciem, si talia fuerunt, ut eos latere debuerint \u2014 et iste II \n aliquid commodi uelit adipisci eum, quem uult falli. nonnulli \n enim, qui sibi mortem intulissent, si aliquid mali, quod uere \n contigerat, de caris suis cognouissent, falsum putando sibi \n pepercerunt; atque ita falli eis profuit, sicut aliis offnit offuit uera \n cognoscere. non ergo id agitur, quo animo consulendi aut \n nocendi uel ille falsum dixit, ne falleret, uel iste uerum dixit. \n ut falleret; sed exceptis commodis aut incommodis eorum. \n quibus locuti sunt, quantum ad ipsam ueritatem falsitatemque \n adtinet, quaeritur, quis eorum an uterque neuterue mentitus \n sit. si enim mendacium est enuntiatio cum uoluntate falsum \n enuntiandi, ille potius mentitus est, qui falsum dicere uoluit \n et dixit quod uoluit, quamuis, ne falleret, dixerit; si autem \n mendacium est quaelibet enuntiatio cum uoluntate fallendi. \n non ille, sed iste mentitus est, qui etiam uerum dicendo fallere \n noluit uoluit . quodsi mendacium est enuntiatio cum uoluntate alicuius \n falsitatis, ambo mentiti sunt, quia et ille suam enuntiationem \n falsam esse uoluit et ille de uera sua falsum credi \n uoluit. porro si mendacium est enuntiatio falsum enuntiare \n uolentis, ut fallat, neuter mentitus est, quia et ille habuit \n uoluntatem falsum dicendo uerum persuadere et iste, ut \n falsum persuaderet, uerum dicere. aberit igitur omnis temeritas \n atque omne mendacium, cum et id, quod uerum\n\n \n \n \n credendumque cognouimus, cum opus est, enuntiamus et id uolumus \n persuadere, quod enuntiamus. si autem uel quod falsum est \n uerum putantes uel quod incognitum est nobis pro cognito \n habentes uel quod credendum non est credentes uel, cum id \n non opus est, enuntiantes tamen non aliud quam id, quod \n enuntiamus, persuadere conamur: non abest quidem temeritatis \n error, sed abest omne mendacium. nulla enim definitionum \n illarum timenda est, cum bene sibi conscius est animus hoc \n se enuntiare, quod uerum esse aut nouit aut opinatur aut \n credit, neque uelle aliquid nisi quod enuntiat persuadere. \n \n \n \n","5":"\n Sed utrum sit utile aliquando mendacium, multo maior \n magisque necessaria quaestio est. utrum ergo mentiatur quisquis \n fallendi non habet uoluntatem uel etiam id agit, ne \n fallatur, cui aliquid enuntiat, quamuis enuntiationem ipsam \n falsam habere uoluerit, quia ideo uoluit, ut uerum persuaderet; \n et utrum mentiatur quisquis etiam uerum uolens enuntiat \n causa fallendi, dubitari potest. nemo autem dubitat mentiri \n eum, qui uolens falsum enuntiat causa falleudi fallendi . quapropter \n enuntiationem falsam cum uoluntate ad fallendum prolatam \n manifestum est esse mendacium. sed utrum hoc solum sit \n mendacium, alia quaestio est. \n \n Interim de hoc genere, in quod omnes consentiunt, inquiramus: \n utrura utrum aliquando sit utile falsum aliquid enuntiare \n cum uoluntate fallendi. nam qui hoc sentiunt, adhibent testimonia \n sententiae suae, commemorantes Sarram, cum risisset, \n angelis negasse quod riserit; Iacob a patre interrogatum\n\n \n\n \n\n \n \n \n respondisse, quod ipse esset Esau maior filius eius; Aegyptias, \n quoque obstetrices, ne infantes Hebraei nascentes interficerentur, \n etiam deo adprobante et remunerante mentitas et multa \n eius modi exempla eligentes eorum hominum mendacia commemorant, \n quos culpare non audeas atque ita fatearis aliquando \n esse posse non solum reprehensione non dignum, sed \n etiam dignum laude mendacium. addunt etiam, quo non solos \n premant diuinis libris deditos, sed etiam omnes homines \n sensumque communem dicentes: si quis ad te confugiat, qui \n mendacio tuo possit a morte liberari, non es mentiturus? si \n aliquid aegrotus interroget, quod ei scire non expedit, qui \n etiam possit te non respondente grauius adfligi, audebisne aut \n uerum dicere in perniciem hominis aut silere potius quam \n honesto et misericordi mendacio ualitudini eius opitulari? his \n atque talibus copiosissime se arbitrantur urgere, ut, si consulendi \n causa exigit, aliquando mentiamur. \n \n \n","6":"\n Contra illi, quibus placet numquam mentiendum, multo \n fortius agunt, utentes primo auctoritate diuina, quoniam in \n ipso Decalogo scriptum est: falsum testimonium ne \n dicas, quo genere complectitur omne mendacium; quisquis \n enim aliquid enuntiat, testimonium perhibet animo suo. sed \n ne quis contendat non omne mendacium falsum testimonium \n esse appellandum, quid dicturus est ad id, quod scriptum est: \n os quod mentitur occidit animam? quod ne quis arbitretur \n exceptis aliquibus mentientibus posse intellegi, alio \n loco legat: perdes omnes, qui loquuntur mendacium.\n\n \n\n \n \n \n unde ore suo ipse dominus, sit, inquit, in ore uestro: \n est est, non non; quod autem amplius est, a malo \n est. hinc et apostolus, cum exuendum ueterem hominem \n praeciperet, quo nomine omnia peccata intelleguntur, consequenter \n ait in primis ponens: quapropter deponentes \n mendacium loquimini ueritatem. \n \n \n","7":"\n Nec illis, quae de ueteribus libris mendaciorum exempla \n prolata sunt, teneri terreri se dicunt: ubi quidquid gestum est, \n figurate accipi potest, quamuis reuera contigerit; quidquid \n autem figurate fit aut dicitur, non est mendacium. omnis \n enim enuntatio ad id, quod enuntiat, referenda est. omne \n autem figurate aut factum aut dictum hoc enuntiat, quod \n significat eis, quibus intellegendum prolatum est. unde credendum \n est illos homines, qui propheticis temporibus digni \n auctoritate fuisse commemorantur, omnia, quae scripta sunt \n de illis, prophetice gessisse atque dixisse; nec minus prophetice \n eis accidisse, quaecumque sic acciderunt, ut eodem prophetico \n spiritu memoriae litterisque mandanda iudicarentur. de obstetricibus \n autem, quia non eas possunt dicere prophetico spiritu \n significandi futuri ueri gratia aliud pro alio renuntiasse Pharaoni, \n etiamsi aliquid ipsis nescientibus quod per eas actum \n est significauit, pro gradu suo dicunt adprobatas et remuneratas \n a deo. qui enim nocendi causa mentiri solet, si iam consulendi \n causa mentiatur, multum profecit. sed aliud est, quod\n\n \n\n \n \n \n per se ipsum laudabile proponitur, aliud, quod in deterioris \n conparatione praeponitur. aliter enim gratulamur, cum sanus \n est homo, aliter, cum melius habet aegrotus. nam in scripturis \n ipsis iustificata etiam Sodoma dicitur in conparatione scelerum \n populi Israhel. et ad hanc regulam dirigunt omnia mendacia, \n quae proferuntur de ueteribus libris nec reprehensa inueniuntur \n uel reprehendi non possunt, ut aut indole proficientium et \n spe adprobentur aut significationis alicuius causa non sint \n omnino mendacia. \n \n \n","8":"\n Et ideo de libris noui testamenti exceptis figuratis significationibus \n domini, si uitam moresque sanctorum et facta ac \n dicta consideres, nihil tale proferri potest, quod ad imitationem \n prouocet mentiendi. simulatio enim Petri et Barnabae non \n solum commemorata, uerum etiam reprehensa atque correcta \n est. non enim, ut nonnulli putant, ex eadem simulatione etiam \n Paulus \\'apostolus aut Timotheum circumcidit aut ipse quaedam \n ritu iudaeico sacramenta celebrauit, sed ex illa libertate \n sententiae suae, qua praedicauit nec gentibus prodesse circumcisionem \n nec iudaeis obesse. unde nec illos astringendos ad \n consuetudinem iudaeorum nec illos a paterna deterrendos censuit. \n unde illa uerba eius sunt: circumcisus quis uocatus \n est? non adducat [praeputium]. in praeputio quis \n uocatus est? non circumcidatur. circumcisio \n nihil est, et praeputium nihil est sed obseruatio \n mandatorum dei. unusquisque in qua uocatione \n uocatus est, in ea permaneat. quomodo enim potest \n adduci praeputium quod praecisum est? sed \\'non\n\n \n\n \n \n \n adducat\\' dixit \\'non ita uiuat\\', quasi praeputium adduxerit, \n id est, quasi in eam partem, quam nudauit, rursus tegmen \n carnis adtraxerit et quasi iudaeus esse destiterit, sicut alibi \n dicit: circumcisio tua praeputium facta est. et \n hoc non tamquam cogens dixit apostolus aut illos manere in \n praeputio aut iudaeos in consuetudine patrum suorum, sed ut \n neutri in alteram cogerentur, potestatem autem haberet quisque \n manendi in sua consuetudine, non necessitatem. neque \n enim, si uellet iudaeus, ubi nullum perturbaret, recedere a \n iudaeicis obseruationibus, prohiberetur ab apostolo, quandoc \n quidem consilium in eis permanendi ad hoc dedit, ne superfluis \n perturbati iudaei ad ea, quae saluti essent necessaria, non \n uenirent, neque ab illo prohiberetur, si nellet uellet quisquam gentilium \n ideo circumcidi, ut hoc ipsum ostenderet, non se \n detestari quasi noxium, sed indifferenter habere tamquam \n signaculum, cuius utilitas iam tempore praeterisset; non enim, \n si salus ex eo iam nulla esset, etiam exitium inde metuendum \n fuit. ideoque et Timotheus, cum in praeputio uocatus esset, \n tamen, quia de iudaea matre ortus erat et ostendere cognatis \n suis debebat ad eos lucrifaciendos non hoc se didicisse in \n disciplina christiana, ut illa sacramenta, quae legis ueteris \n essent, abominaretur, circumcisus est ab apostolo: ut \n hoc modo demonstrarent iudaeis non ideo gentes non ea \n suscipere, quia mala sunt et perniciose a patribus obseruata, \n sed quia iam saluti non necessaria post aduentum tanti sacramenti, \n quod per tam longa tempora tota uetus illa scriptura \n propheticis figurationibus parturiuit. nam et Titum\n\n \n\n \n \n \n circumcideret, cum hoc urgerent iudaei, nisi subintroducti falsi \n fratres ideo fieri uellent, ut haberent, quod de ipso Paulo \n disseminarent, tamquam eorum ueritati cesserit, qui spem \n salutis euangelicae in circumcisione carnis atque eius modi \n obseruationibus esse praedicarent et sine his nemini Christum \n prodesse contenderent, cum contra nihil prodesset Christus \n eis, qui eo animo circumciderentur, ut ibi esse salutem putarent, \n unde est illud: ecce ego Paulus dico nobis uobis , quia, \n si circumcidamini, Christus uobis nihil proderit. \n ex hac igitur libertate Paulus paternas obseruationes obsemauit obseruauit , \n hoc unum cauens et praedicans, ne sine his salus christiana \n nulla putaretur. Petrus autem simulatione sua, tamquam \n in iudaismo salus esset, cogebat gentes iudaeizare, quod \n uerba Pauli ostendunt dicentis: quomodo gentes cogis \n iudaeizare? non enim cogerentur, nisi uiderent eum sic \n eas obseruare, quasi praeter illas salus esse non posset. Petri \n ergo simulatio libertati Pauli non est conparanda. et ideo \n Petrum amare debemus libenter correctum, non autem astruere \n etiam de auctoritate Pauli mendacium, quia et Petrum coram \n omnibus in rectam uiam reuocauit, ne gentes per eum iudaeizare \n cogerentur, et ipse suae praedicationi adtestatus est, qui \n cum putaretur hostis paternarum traditionum eo quod Dolebat nolebat \n eas inponere gentibus, non aspernatus eas ipse more \n patrio celebrare satis ostendit hoc in eis Christo adueniente \n remansisse, ut nec iudaeis essent perniciosae nec gentibus \n necessariae nec iam cuiquam hominum salutares.\n\n \n\n \n \n \n \n \n","9":"\n Quodsi auctoritas mentiendi nec de antiquis libris proferri \n potest, uel quia non est mendacium, quod figurate gestum \n dictumue recipitur, uel quia bonis ad imitandum non proponitur, \n quod in malis, cum proficere coepelint coeperint , in peioris conparatione \n laudatur, nec de noui testamenti libris, quia correctio \n potius quam simulatio, sicut lacrimae potius quam negatio \n Petri est imitanda. \n \n Iam illis exemplis, quae de communi uita proferuntur, \n multo confidentius adserunt non esse credendum. prius enim \n docent iniquitatem esse mendacium multis documentis litterarum \n sanctarum et eo maxime, quod scriptum est: odisti. \n domine, omnes qui operantur iniquitatem, perdes \n omnes qui loquuntur mendacium. aut enim, ut solet \n scriptura, sequenti uersu exposuit superiorem, ut, quoniam \n latius solet patere iniquitas, intellegamus nominato mendacio \n tamquam speciem iniquitatis significare uoluerit, aut, si aliquid \n interesse arbitrantur, tanto peius est mendacium, quanto \n grauius positum est ( perdee perdes ) quam \\'odisti*. forte enim \n odit aliquem deus aliquanto mitius, ut eum non perdat; quem \n uero perdit, tanto uehementius odit, quanto seuerius punit. \n odit autem omnes, qui operantur iniquitatem; at omnes, qui \n loquuntur mendacium, etiam perdit. quo constituto quis eorum, \n qui haec asserunt, commouebitur illis exemplis, cum dicitur: \n quid? si ad te homo confugiat, qui mendacio tuo possit a morte \n liberari? illa enim mors, quam stulte timent homines, qui \n peccare non timent, non animam, sed corpus occidit, sicut\n\n \n\n \n \n \n dominus in euangelio docet - unde praecipit, ne ipsa timeatur \n \u2014 os autem, quod mentitur, non corpus, sed animam \n occidit. his enim uerbis apertissime scriptum est: os autem, \n quod mentitur, occidit animam. quomodo ergo non \n peruersissime dicitur, ut alter corporaliter uiuat, debere alterum \n spiritaliter mori? nam et ipsa dilectio proximi ex sua \n cuiusque terminum accepit. diliges, inquit, proximum \n tuum tamquam te ipsum. quomodo ergo quisque diligit \n tamquam se ipsum, cui ut praestet uitam temporalem, ipse \n amittit aeternam? quandoquidem si pro illius temporali uita \n suam ipsam temporalem perdat, non est iam diligere sicut \n se ipsum, sed plus quam se ipsum: quod sanae doctrinae \n regulam excedit. multo minus igitur aeternam suam pro \n alterius temporali mentiendo amissurus est. temporalem plane \n uitam suam pro aeterna uita proximi non dubitabit christianus Christianus \n amittere; hoc enim praecessit exemplum, ut pro nobis dominus \n ipse moreretur. ad hoc enim et ait: hoc est mandatum \n meum, ut diligatis inuicem, sicut et ego dilexi \n uos. maiorem dilectionem nemo habet, quam ut \n animam suam ponat pro amicis suis. non enim quisquam \n est ita desipiens, ut dicat aliud quam saluti sempiternae \n hominum consuluisse dominum uel faciendo, quod praecepit, \n uel praecipiendo, quod fecit. cum igitur mentiendo uita aeterna \n amittatur, numquam pro cuiusquam temporali uita mentiendum \n est. enimuero isti, qui stomachantur et indignantur, si \n nolit aliquis mendacio perimere animam suam, ut alius senescat\n\n \n\n \n \n \n in carne, quid, si etiam furto nostro, quid, si adulterio liberari \n possit aliquis de morte? ideone furandum est aut moechandum? \n nesciunt enim ad hoc se cogere, ut, si laqueum ferat \n homo et stuprum petat, confirmans, quod sibi collum ligabit, \n nisi ei concedatur, quod petit, consentiatur propter animam, \n sicut ipsi dicunt, liberandam. quod si absurdum et nefarium \n est, cur animam suam quisque mendacio corrumpat, ut alter \n uiuat in corpore, cum, si suum corpus propterea corrumpendum \n daret, omnium iudicio nefariae turpitudinis damnaretur? \n proinde non est in ista quaestione adtendendum, nisi utrum \n iniquitas sit mendacium. quod cum supra commemoratis documentis \n asseratur, uidendum est ita quaeri, utrum pro alterius \n salute mentiri aliquis debeat, ac si quaereretur, utrum pro \n alterius salute iniquus esse aliquis debeat. quod si respuit respuitis \n animae salus, quae non potest nisi aequitate seruari, et se ut \n praeponamus non solum alterius, sed etiam nostrae saluti \n temporali iubet, quid restat, inquiunt, quo dubitare debeamus \n numquam omnino esse mentiendum? non enim dici potest esse \n aliquid in temporalibus commodis salute ac uita corporali \n maius aut carius. unde si nec ipsa praeponenda est ueritati, \n quid obici potest propter quod mentiendum esse contendant, \n qui aliquando putant oportere mentiri? \n \n \n","10":"\n Pudicitia quippe corporis quia multum honorabili \n persona uidetur occurrere et pro se flagitare mendacium, ut, si \n stuprator inruat, qui possit mendacio deuitari, sine dubitatione \n mentiendum sit, facile responderi potest nullam esse pudicitiam \n corporis, nisi ab integritate animi pendeat: qua disrupta \n cadat necesse est, etiamsi intacta uideatur, et ideo non in\n\n \n \n \n rebus temporalibus esse numerandam, quasi quae inuitis possit \n auferri. nullo modo igitur se animus mendacio corrumpit pro \n corpore suo, quod scit manere incorruptum, si ab ipso animo \n incorruptio non recedat. quod enim uiolenter non praecedente \n libidine patitur corpus, uexatio potius quam corruptio nominanda \n est. aut si omnis uexatio corruptio est, non omnis \n corruptio turpis est, sed quam libido procurauerit aut cui libido \n consenserit. quanto autem praestantior est animus corpore. \n tanto sceleratius corrumpitur. ibi ergo seruari potest pudicitia. \n ubi nulla nisi uoluntaria potest esse corruptio. certe enim si \n stuprator corpus inuaserit, qui nec ui contraria possit nec \n ullo consilio uel mendacia mendacio deuitari, necesse est fateamur \n aliena libidine pudicitiam non posse uiolari. quapropter quoniam \n nemo dubitat meliorem esse animum corpore, integritati \n corporis integritas animi praeponenda est, quae in aeternum \n seruari potest. quis autem dixerit integrum animum esse \n mentientis? etenim libido quoque ipsa recte definitur adpetitus \n animi, quo aeternis bonis quaelibet temporalia praeponuntur. \n nemo itaque potest conuincere aliquando esse mentiendum, \n nisi qui potuerit ostendere aeternum aliquod bonum obtiinen obtineri \n posse mendacio. sed cum tanto quisque ab aeternitate discedat, \n quanto a ueritate discedit, absurdissimum est dicere \n discedendo inde posse ad boni aliquid aliquem peruenire. aut \n si est aliquod bonum aeternum, quod non conplectatur ueritas, \n non erit uerum, et ideo nec bonum erit, quia falsum erit. ut \n autem animus corpori, ita ueritas etiam ipsi animo\n\n \n \n \n praeponenda est, ut eam non solum magis quam corpus, sed etiam \n magis quam se ipsum adpetat animus. ita quippe erit integrior \n et castior, cum eius potius inmutabilitate quam sua mutabilitate \n perfruetur. si autem Loth, cum ita iustus esset, ut \n angelos etiam hospites suscipere mereretur, stuprandas filias \n Sodomitis obtulit, ut feminarum potius ab eis corpora quam \n uirorum corrumperentur, quanto diligentias diligentius atque constantius \n animi castitas in ueritate seruanda est, cum uerius ipse corpori \n suo quam corpus uirile femineo corpori praeferatur I\n \n \n","11":"\n Quodsi quisquam putat ideo cuiquam pro alio \n esse mentiendum, ut interim uiuat aut in his rebus, quas \n multum diligit, non offendatur, quo possit ad aeternam ueritatem \n peruenire discendo, non intellegit primo nullum esse \n flagitium, quod non eadem condicione suscipere cogatur, sicut \n iam superius demonstratum est, deinde ipsius doctrinae auctoritatem \n intercipi et penitus interire, si eis, quos ad illam \n perducere conamur, mendacio nostro persuademus aliquando \n esse mentiendum. cum enim doctrina salutaris partim credendis, \n partim intellegendis rebus constet nec ad ea, quae intellegenda \n sunt, perueniri possit, nisi prius credenda credantur, \n quomodo credendum est ei, qui putat aliquando esse mentiendum, \n ne forte et tunc mentiatur, cum praecipit ut credamus? \n unde enim sciri potest, utrum et tunc habeat aliquam \n causam, sicut ipse putat, officiosi mendacii, existimans falsa \n narratione hominem territum posse a libidine cohiberi atque \n hoc modo etiam ad spiritalia se consulere mentiendo arbitretur? \n quo genere admisso atque adprobato omnis omnino\n\n \n\n \n \n \n fidei disciplina subuel-titur: qua subuersa nec ad intellegentiani intellegentiam \n peruenitur, cui capiendae ista paruulos nutrit. atque ita \n omnis doctrina ueritatis aufertur, cedens licentiosissimae \n falsitati, si mendacio uelut officioso alicunde penetrandi aperitur \n locus. aut enim temporalia commoda, uel propria uel \n aliena, ueritati praeponit, quicumque mentitur \u2014 quo quid \n fieri potest peruersius? \u2014 aut cum ueritati adipiscendae \n opitulante mendacio uult facere idoneum, intercludit aditum \n ueritati; uolens nolens enim, cum mentitur, esse aptus fit, cum \n uerum dicit, incertus. quamobrem aut non est credendum \n bonis aut credendum est eis, quos credimus debere aliquando \n mentiri, aut non est credendum bonos aliquando mentiri: \n horum trium primum perniciosum est, secundum stultum; \n restat ergo, ut numquam mentiantur boni. \n \n \n","12":"\n Sic ista quaestione ex utraque parte considerata \n atque tractata non tamen facile ferenda sententia est; sed \n adhuc diligenter audiendi, qui dicunt nullum esse tam malum \n factum, quod non in peioris deuitatione faciendum sit; pertinere \n autem ad facta hominum non solum quidquid faciunt, \n sed quidquid etiam cum consensione patiuntur. unde, si extitit \n causa, ut eligeret christianus Christianus turificare idolis, ne consentiret \n stupro, quod persecutor ei, nisi faceret, minabatur, recte \n uidentur quaerere, cur non etiam mentiretur, ut tantam illam \n turpitudinem deuitaret. ipsam enim consensionem, qua se \n stuprum pati mallet quam turificare idolis, non passionem \n dicunt esse, sed factum: quod ne faceret, elegit turificare.\n\n \n \n \n quanto igitur mendacium procliuius elegisset, si mendacio \n posset a sancto corpore tam inmane fiagitium flagitium remouere! \n \n \n","13":"\n In qua propositione ista sunt, quae merito quaeri \n possunt: utrum talis consensio pro facto habenda sit; aut \n utrum consensio dicenda sit, quae non habet adprobationem; \n aut utrum adprobatio sit, cum dicitur: expedit hoc pati potius \n quam illud facere; et utrum recte ille fecerit turificare quam \n stuprum pati; et utrum mentiendum esset potius, si ea condicio \n daretur, quam turificandum. sed si talis consensio pro facto \n habenda est, homicidae sunt etiam, qui occidi maluerunt quam \n falsum testimonium dicere, et quod est homicidium grauius, \n in se ipsos. cur enim hoc pacto non dicatur, quod ipsi se \n occiderint, quia hoc elegerunt in se fieri, ne facerent quod \n cogebantur? aut si grauius putatur alium occidere quam se \n ipsum, quid? si haec condicio martyri proponeretur, ut, si \n nollet de Christo falsum testimonium dicere atque immolare \n daemonibus, ante oculos ipsius alius non quilibet homo, sed \n pater eius occideretur, rogans etiam filium, ne id perseuerantia \n sua fieri permitteret, nonne manifestum est illo in testimonii \n tidelissimi fidelissimi sententia permanente solos homicidas futuros fuisse. \n qui patrem eius occiderent, non illum etiam parricidam? sicut \n ergo huius tanti sceleris particeps iste non esset, cum elegisset \n patrem suum potius ab aliis interfici, etiam sacrilegum, cuius \n anima raperetur ad poenas, quam fidem suam falso testimonio \n uiolare: sic talis ille consensus non eum faceret tanti flagitii \n participem, si male facere ipse nollet, quidquid alii propterea \n fecissent, quia ipse non faceret. quid enim tales persecutores\n\n \n \n \n dicunt nisi: fac male, ne nos faciamus? qui si uere nobis \n facientibus non fecissent, nec sic eis nostro scelere suffragari \n deberemus. nunc uero, quando iam faciunt, cum ista [non] \n dicunt, cur nobiscum potius quam soli turpes atque nocentes \n sint? non enim consensus ille dicendus est, quia non adprobamus \n quod faciunt, semper optantes et, quantum in nobis \n est, prohibentes, ne faciant, factumque ipsorum non solum \n non committentes cum eis, sed etiam quanta possumus detestatione \n damnantes. \n \n \n","14":"\n Quomodo, inquis, non cum eis facit, quando illi hoc \n non facerent, si ipse illud faceret? hoc modo frangimus ianuam \n cum effractoribus, quia, si non eam clauderemus, illi non \n frangerent, et occidimus homines cum latronibus, si scire \n contingat hoc eos esse facturos, quia, si nos praeuenientes \n eos occideremus, illi non occiderent alios. aut si fateatur \n nobis aliquis parricidium se factumm facturum , nos cum eo facimus. \n si, cum possumus, eum, priusquam faciat, non interficimus. \n quando aliter eum uel cohibere uel inpedire non possumos possumus . \n totidem uerbis enim dici potest: fecisti cum eo, quia hoc \n ille non fecisset, si tu illud fecisses. ego utrumque malum \n fieri nollem; sed id tantum cauere potui, ne fieret, quod \n erat in mea potestate; alterum autem alienum, quod meo \n praecepto extinguere non potui, meo malefacto inpedire non \n debui. non ergo peccantem adprobat, qui pro alio non \n peccat; et neutrum placet ei, qui utrumque nollet admitti, \n sed illud, quod ad se pertinet, etiam potestate non perpetrat, \n quod autem ad alterum, sola uoluntate condemnat. et ideo\n\n \n \n \n proponentibus illam condicionem atque dicentibus: si non \n turificaueris, hoc patieris, si respondisset: ego neutrum eligo, \n utrumque detestor, ad nihil horum nobis uobis consentio, inter haec \n uerba atque talia, quae certe quoniam uera eesent essent , nulla eius \n cODsensio consensio , nulla adprobatio teneretur; quaecumque ab eis \n passus esset, illi deputaretur iniuriarum acceptio, illis commissio \n peccatorum. debuitne igitur, ait quispiam, stuprum perpeti \n potius quam turificare? si quaeris, quid debuerit, neutrum \n debuit. si enim dixero aliquid horum debuisse, aliquid horum \n adprobabo, cum inprobem utrumque. sed si quaeritur, quid \n horum potius debuit euitare qui utrumque non potuit, sed \n alterutrum potuit, respondebo: suum peccatum potius quam \n alienum et leuius potius, quod suum, quam grauius, quod \n alienum. ut enim salua diligentiore inquisitione interim concedam \n grauius esse stuprum quam turificationem, illa tamen \n ipsius erat, illud alienum factum, quamuis id ipse perpeteretur; \n cuius autem factum, eius et peccatum. quamuis enim \n grauius sit homicidium quam furtum, peius est tamen facere \n furtum quam pati homicidium. itaque si cuiquam proponeretur, \n ut, si furtum facere nollet, interficeretur, hoc est committeretur \n in eum homicidium, quia utrumque euitare non posset, id \n euitaret potius, quod suum peccatum esset, quam quod alienum. \n nec ideo et illud eius fieret, quia in eum committeretur \n et quia id posset euitare, si suum uellet admittere.\n\n \n\n \n\n \n \n \n \n \n","15":"\n Totus itaque huius quaestionis nodus ad hoc adducit. \n ut quaeratur, utrum alienum nullum peccatum, quamuis in \n te commissum, tibi inputetur, si leuiore tuo peccato id possis \n euitare nec facis, an excepta est omnia omnis inmunditia corporalis. \n nemo enim aliquem inmundum fieri dicit, si occidatur aut \n mittatur in carcerem aut in uinculis habeatur aut flagelletur \n ceterisque tormentis et cruciatibus adfligatur aut proscribatur \n damnisque afficiatur grauissimis usque ad ultimam nuditatem \n aut spolietur honoribus atque ingentes accipiat contumelias \n per quaecumque conuicia: quidquid horum quisque iniuste \n passus fuerit, nemo est tam demens, qui eum inmundum fieri \n dicat. at si fimo perfundatur aut si tale aliquid ei per os \n infundatur uel inculcetur patiaturue muliebria, omnium fere \n sensus abhorret, et constupratum atque inmundum uocant. \n ita igitur concludendum est, ut quaecumque aliena peccata \n exceptis his, quae inmundum faciunt in quem committuntur. \n non euitet quisque peccatis suis neque pro se neque pro quoquam, \n sed ea sufferat potius fortiterque patiatur, etsi nullis \n peccatis suis ea debet euitare neque mendacio, illa uero, quae \n ita committuntur in homine, ut eum faciant inmundum, etiam \n peccatis nostris euitare debeamus, ac per hoc nec peccata \n dicenda sint, quae propterea fiunt, ut illa inmunditia deuitetur. \n quidquid enim ita fit, ut, nisi fieret, iuste reprehenderetur, non \n est peccatum. ex quo conficitur, ut nec illa inmunditia uocanda \n sit, quando euitandi eam nulla facultas est; habet enim etiam \n tunc, quod recte agat qui eam patitur, ut patienter ferat,\n\n \n \n \n quidquid non potest euitare. nullus autem recte agens inmundus \n fieri potest quolibet contagio corporali. inmundus est enim \n ante deum omnis iniquus. mundus ergo est omnis iustus, etsi \n non ante homines, tamen ante deum, qui sine errore iudicat. \n proinde nec cum ea patitur data euitandi potestate, contactu \n ipso inmundus fit, sed peccato, quo ea, cum posset, noluit \n euitare. nullum enim peccatum esset, quidquid propter illa \n euitanda factum esset. propter haec igitur euitanda quisquis \n mentitus fuerit, non peccat. \n \n \n","16":"\n An aliqua etiam mendacia excipienda sunt, ut satius \n sit hanc pati quam illa committere? quod si ita est, non \n quidquid factum fuerit, ut illa inmunditia deuitetur, non est \n peccatum, quandoquidem sunt quaedam mendacia, quae grauius \n sit admittere quam illam pati. nam si aliquis ad stuprum \n quaeratur, qui possit occultari mendacio, quia audet dicere \n nec tunc esse mentiendum? at si tali mendacio possit latere, \n quod alterius famam laedat eius inmunditiae falso crimine, \n ad quam patiendam ille quaeritur \u2014 tamquam si dicatur \n quaerenti nominato aliquo casto uiro atque ab huius modi \n flagitiis alieno: uade ad illum, et ipse tibi procurabit, quo \n libentius utaris, nouit enim tales et diligit, atque ita iste \n ab eo, quem quaerebat, posset auerti \u2014 nescio utrum alterius \n fama mendacio uiolanda sit, ne alterius corpus aliena \n libidine uioletur. et omnino numquam pro aliquo mentiendum \n est eo mendacio, quod alterum laedat, etsi leuius laeditur, \n quam ille, nisi ita mentireris, laederetur, quia nec panis \n alienus inuito, quamuis ualentiori, auferendus est, ut alatur\n\n \n\n \n \n \n infirmior, nec innocens inuitus uirgis caedendus est, ne alius \n occidatur. plane, si uelint, fiat, quia nec Iaeduntur laeduntur , cum ita \n uolunt. \n \n Sed utrum etiam uolentis fama falso stupri crimine \n laedenda sit, ut ab alterius corpore stuprum auertatur, magna \n quaestio est. et nescio, utrum facile reperiatur, quomodo \n iustum sit uolentis famam falso stupri crimine maculari quam \n ipso stupro corpus inuiti. \n \n \n","17":"\n Sed tamen si talis optio proponeretur ei, qui turificare \n idolis quam muliebria perpeti maluit, ut, si illud uellet euitare, \n famam Christi aliquo mendacio uiolaret, insanissimus \n esset, si faceret. plus etiam dico, quia insanus esset, si \n alienae libidinis euitandae causa, ne id in eo fieret, quod \n nulla sua libidine pateretur, Christi euangelium falsis Christi \n laudibus infalsaret, magis euitans alienam corruptionem in \n corpore suo quam in doctrina sanctificationis animarum atque \n corporum corruptionem suam. quamobrem a doctrina religionis \n atque ab eis omnino enuntiationibus, quae propter doctrinam \n religionis enuntiantur, cum illa docetur et discitur, omnia \n penitus mendacia remouenda sunt; nec ulla omnino causa \n inueniri posse credatur, cur in rebus talibus mentiendum sit, \n quando nec ideo in ea doctrina mentiendum est, ut ad eam \n ipsam quisque facilius perducatur. fracta enim uel leuiter \n diminuta auctoritate ueritatis omnia dubia remanebunt: quae \n nisi uera credantur, teneri certa non possunt. licet igitur uel \n dissertori ac disputatori atque praedicatori rerum aeternarum\n\n \n \n \n uel narratori aut prouuntiatori pronuntiatori rerum temporalium ad aediticandam aedificandam \n religionem atque pietatem pertinentium occultare in \n tempore quidquid occultandum uidetur, mentiri autem numquam \n licet, ergo nec occultare mentiendo. \n \n \n","18":"\n Hoc primitus et firmissime constituto de ceteris \n mendaciis securius quaeritur. sed consequenter etiam uidendum \n est remouenda esse etiam omnia mendacia, quae aliquem \n laedunt iniuste, quia nulli est iniuria uel leuior inferenda, \n ut ab alio grauior repellatur. nec illa sunt admittenda mendacia, \n quae quamuis non obsint alteri, nulli tamen prosunt \n et obsunt eis ipsis, qui gratis mentiuntur. ipsi enim proprie \n mendaces dicendi sunt. interest enim inter mentientem atque \n mendacem. nam mentiens est etiam qui mentitur inuitus; \n mendax uero amat mentiri atque habitat animo in delectatione \n mentiendi. iuxta ponendi sunt et qui de mendacio uolunt \n placere hominibus, non ut alicui faciant iniuriam uel inferant \n contumeliam \u2014 iam enim supra hoc genus remouimus \u2014 \n sed ut suaues sint in sermonibus suis. isti ab illo genere, in \n quo mendaces posuimus, hoc differunt, quod illos mentiri \n delectat gaudentes de ipsa fallacia, istis autem placere libet \n de suauiloquio, qui tamen ueris mallent placere, sed quando \n non facile inueniunt uera, quae grata sint audientibus, mentiri \n eligunt potius quam tacere. difficile est tamen, ut isti totam \n narrationem falsam aliquando suscipiant; sed plerumque ueris \n falsa contexunt, ubi suauitas eos deserit. haec autem duo \n genera mendaciorum non obsunt credentibus, quia nihil de \n doctrina religionis ueritatisque falluntur aut de ullo commodo \n uel utilitate sua. sufficit enim eis, ut iudicent fieri potuisse\n\n \n \n \n quod dicitur et fidem habeant homini, quem non debent temere \n existimare mentientem. quid enim obest, si credo patrem aut \n auum alicuius uirum bonum fuisse, etiamsi non fuit, aut usque \n ad Persas militando peruenisse, etiamsi a Roma numquam \n recessit? ipsis autem mentientibus ualde obsunt: illis quidem, \n quia sic deserunt ueritatem, ut fallacia laetentur, istis, quia \n se malunt placere quam uerum. \n \n \n","19":"\n Istis generibus sine ulla dubitatione damnatis \n sequitur genus mendacii tamquam gradatim ad meliora surgentibus, \n quod beniuolis et bonis uulgo tribui solet, cum ille, \n qui mentitur, non solum alteri non obest, sed etiam prodest \n alicui. de isto genere est tota contentio, utrumne sibi obsit, \n qui sic prodest alteri, ut faciat contra ueritatem. aut si \n ueritas illa sola dicenda est, quae ipsas mentes intimo atque \n incommutabili lumine inlustrat, facit certe contra aliquod \n uerum, quia etsi falluntur corporis sensus, contra uerum \n tamen facit, qui dicit aliquid ita esse uel non ita, quod ei \n nec mens nec sensus nec opinatio sua fidesue renuntiat. utram utrum \n ergo non sibi obsit, qui hoc modo alteri prodest, an illa conpeDsatione conpensatione \n non obsit sibi, qua prodest alteri, magna quaestio est. si \n ita est, consequenter etiam sibi prodesse debet per mendacium, \n quod nulli obest. sed ea conexa sunt, et istis concessis necessario \n trahuntur quae multum conturbant. si enim quaeratur, \n quid obsit homini copiis superfluis redundanti, si de innumeris \n milibus frumentorum amittat unum modium, qui tamen modius \n possit ad necessarium uictum prodesse furanti, consequens \n erit, ut et furtum sine reprehensione fieri possit et falsum\n\n \n \n \n testimonium sine peccato dici. quo quid dici potest peruersius? \n an uero, si alius furatus esset illum modium et tu \n uideres interrogatusque esses, mentireris honeste pro paupere \n et, si id pro tua paupertate facias, culpaberis? quasi amplius \n alium quam te diligere debeas. utrumque ergo turpe atque \n uitandum est. \n \n \n","20":"\n Sed fortassis exceptionem addendam quis putet, ut sint \n quaedam honesta mendacia, quae non solum nulli obsunt, \n sed etiam nonnullis prosunt, exceptis his, quibus crimina \n occultantur et defenduntur: ut ideo sit illud turpe mendacium, \n quod quamuis nulli obsit et prosit pauperi, furtum tamen \n occultat; si autem ita nulli obesset et prodesset alicui, ut \n etiam nullum peccatum occultaret atque defenderet, turpe \n non esset. uelut si quispiam pecuniam suam te uidente absconderet, \n ne per furtum aut uim amitteret, atque inde interrogatus \n mentireris, neque obesses cuiquam et ei prodesses, \n cui opus erat illud occultum, et nullum peccatum mentiendo \n texisses. non enim quisquam peccat abscondendo rem suam, \n quam timet amittere. sed si propterea non peccamus mentiendo, \n quia nullius peccatum tegentes et nulli obsumus et \n alicui prosumus, quid agimus de ipso peccato mendacii? ubi \n enim positum est: ne furtum feceris, ibi positum est: \n ne falsum testimonium dixeris. cum ergo singula prohibeantur, \n cur falsum testimonium tunc est culpabile, si furtum \n tegat uel aliquod alium peccatum; si autem nulla defensione \n peccati per se ipsum fiat, non est culpabile cum ipsum \n furtum per se culpabile sit et cetera peccata? an occultare \n peccatum mentiendo non licet, facere licet?\n\n \n\n \n \n \n \n \n","21":"\n Quod si absurdum est, quid dicemus? an falsum testimonium \n non est, nisi cum quisque ita mentitur, ut aut crimen \n confingat in aliquem aut alicuius crimen occultet aut quoquo \n modo quemquam in iudicio premat? uidetur enim testis iudici \n necessarius ad causae cognitionem. sed si hactenus testem \n scriptura nominaret, non diceret apostolus: inuenimur et \n falsi testes dei, si testimonium diximus aduersus \n deum, quia excitauerit Christum, quem non excitauit. \n ita enim ostendit falsum testimonium esse mendacium, \n etiamsi in cuiusquam falsa laude dicatur. \n \n \n An forte tunc dicit falsum testimonium qui mentitur, \n cum aut alicuius peccatum uel fingit uel tegit aut alicui \n obest quoquo modo? si enim mendacium, quod aduersus uitam \n cuiusquam temporalem dicitur, detestabile est, quanto magis \n quod aduersus uitam aeternam! sicuti est omne mendacium, \n si in doctrina religionis fiat. et ideo falsum testimonium \n uocat apostolus, si quis de Christo, etiam quod ad eius \n laudem uidetur pertinere, mentiatur. si autem mendacium \n sit, quod neque cuiusquam peccatum aut confingat aut tegat \n nec a iudice quaeratur et nulli obsit et prosit alicui, nec falsum \n testimonium esse nec reprehensibile mendacium? \n \n \n","22":"\n Quid ergo? si ad christianum homicida confugiat aut \n uideat, quo confugit, et de hac re interrogetur ab eo, qui ad \n supplicium quaerit hominem hominis interfectorem, mentiendum \n est? quomodo enim non tegit peccatum mentiendo, cum \n ille, pro quo mentitur, peccatum sceleratum admiserit? an\n\n \n\n \n \n \n quia non de peccato eius interrogatur, sed de loco, ubi lateat? \n ergo mentiri ad cuiusquam tegendum peccatum malum est, \n mentiri autem ad tegendum peccatorem non est malum? ita \n sane, ait quispiam; non enim tunc peccat quisquam, cum \n euitat supplicium, sed cum facit aliquid dignum supplicio. \n pertinet autem ad disciplinam christianam Christianam , ut neque de cuiusquam \n correctione desperetur neque cuiquam paenitendi aditus \n intercludatur. quid? si ad iudicem ductus de ipso loco, ubi \n se ille occultet, interrogeris, dicturus es aut: non ibi est, \n ubi eum scis esse, aut: non noui et non uidi, quod nosti \n et uidisti? dicturus ergo es falsum testimonium et occisurus \n animam tuam, ne occidatur homicida? an usque ad conspectum \n iudicis mentieris, iudice autem quaerente iam uerum \n dices, ne sis falsus testis? ipse igitur hominem proditione \n occisuros occisurus es. etiam proditorem quippe diuina scriptura detestatur. \n an forte proditor non est, qui iudici interroganti uerum \n indicat, esset autem proditor, si quemquam ultro ad exitium \n deferret? quid? si de iusto atque innocente ubi lateat sciens \n a iudice interrogeris, qui tamen ad mortem a maiore potestate \n iussus est rapi, ut ille, qui interrogat, exsecutor sit legis \n non conditor? an ideo non erit falsum testimonium, quod pro \n innocente mentieris, quia nec ille iudex, sed exsecutor interrogat? \n quid? si ipse conditor legis interroget aut quilibet iudex \n iniquus ad supplicium quaerens innocentem? quid facies? \n falsus testis an proditor eris? an ille erit proditor, qui iusto \n iudici latentem homicidam ultro detulerit, et ille non erit, \n qui iudici iniusto, ubi lateat innocens quem quaerit occidere,\n\n \n \n \n interroganti indicauerit eum, qui se fidei eius commiserat? \n an inter crimen falsi testimonii et proditionis dubius incertusque \n remanebis? an tacendo uel profitendo te non esse dicturum \n certus utrumque uitabis? cur ergo non hoc facias, priusquam \n ad iudicem uenias, ut caueas etiam mendacium? euitato \n enim mendacio omne testimonium falsum effugies, sine omne \n mendacium sit falsum testimonium siue non omne; euitato \n autem falso testimonio, quod tu esse intellegis, non effugies \n omne mendacium. quanto ergo fortius, quanto eicellentius excellentius \n dices: nec prodam nec mentiar! \n \n \n \n","23":"\n Fecit hoc episcopus quondam Thagastensis ecclesiae, \n Firmus nomine, firmior uoluntate. nam cum ab eo quaereretur \n homo iussu imperatoris per apparitores ab eo missos, \n quem ad se confugientem diligentia quanta poterat occultabat, \n respondit quaerentibus nec mentiri se posse nec hominem \n prodere passusque tam multa tormenta corporis \u2014 nondum \n enim erant imperatores christiani \u2014 permansit in sententia. \n deinde ad imperatorem ductus usque adeo mirabilis adparoit adparuit . \n ut ipse homini, quem seruabat, indulgentiam sine ulla difficultate \n inpetraret. quid hoc fieri potest fortius adque constaotius constantius ? \n sed ait quisquam timidior: paratus esse possum ad quaelibet \n ferenda tormenta uel etiam mortem obeundam, ne peccem; \n cum autem peccatum non sit ita mentiri, ut neque cuiquam \n obsis neque falsum testimonium dicas et prosis alicui, stultum \n est et graue peccatum uoluntaria frustra sustinere toimenta tormenta \n et fortassis utilem salutem ac uitam incassum saeuientibus \n proicere. a quo quaero, cur timeat, quod scriptum est:\n\n \n\n \n \n \n falsum testimonium non dices, et non timeat, quod de deo \n dictum est: perdes omnes, qui loquuntur mendacium? \n non, inquit, scriptum est: omne mendacium. sed ita intellego, \n ac si sit scriptum: perdes omnes, qui loquuntur falsum testimonium. \n at nec ibi dictum est: omne falsum testimonium. \n sed ibi positum est, inquit, ubi cetera quae omni modo mala \n sunt. numquid et illud quod ibi est: non occides? quod \n si omni modo malum est, quomodo ab hoc crimine excusabuntur \n iusti, qui post legem datam multos occiderunt? sed \n respondetur, quod non ipse occidat, qui iusti alicuius praecepti \n minister est. horum ergo timorem sic accipio, ut tamen \n illum laudabilem uirum, qui nec mentiri uoluit nec hominem \n prodere, et melius arbitrer intellexisse, quod scriptum est, et \n intellectum fortiter impleuisse. \n \n \n","24":"\n Sed uenitur aliquando ad huius modi articulum, ut \n non interrogemur, ubi sit ille qui quaeritur, neque cogamur, \n ut eum prodamus, si sic occultatus est, ut inueniri facile nisi \n proditus nequeat, sed quaeritur a nobis, utrum illo loco sit \n an non sit. ubi si eum esse scimus, tacendo eum prodimus \n uel etiam dicendo nequaquam nos esse dicturos, utrum ibi \n sit, an non sit; ex hoc enim colligit ille, qui quaerit, ibi eum \n esse; ubi si non esset, nihil aliud ab eo, qui mentiri nollet \n nec hominem prodere, nisi eum non ibi esse responderetur. \n ita per nostram uel taciturnitatem uel talia uerba homo proditur, \n ut intret qui quaerit, si potestatem habet et inuenit \n eum: qui tamen ab eius inuentione mendacio nostro posset\n\n \n\n \n \n \n auerti. quapropter si nescis ubi sit, nulla est causa occultandae \n ueritatis, sed te nescire fatendum est. si autem scis ubi sit, siue \n ibi sit, ubi quaeritur, siue alibi, non est dicendum, cum quaesitum \n fuerit, utrum ibi sit an non sit: non dico quod quaeris. \n sed dicendum: scio, ubi sit, sed numquam monstrabo. nam si \n de uno loco non respondeas et te non esse proditurum fatearis. \n tale est, ac si eundem locum digito ostendas; mouetur monetur enim \n certa suspicio. si autem primo fatearis te scire ubi sit, sed non \n dicere, potest fortasse ab illo loco inquisitor auerti et tibi iam \n incumbere, ut ubi est a te prodatur. pro qua fide atque humanitate \n quidquid fortiter tuleris, non solum non culpabile, sed \n etiam laudabile iudicatur, exceptis dnmtaxat dumtaxat his, quae si passus \n fuerit homo, non fortiter, sed inpudice ac turpiter pati dicitur. \n hoc est enim ultimum mendacium, de quo diligentius tractandum \n est. \n \n \n \n","25":"\n Nam primum est ad euitandum capitale mendacium \n longeque fugiendum, quod fit in doctrina religionis: ad \n quod mendacium nulla condicione quisquam debet adduci. \n secundum autem, ut aliquem laedat iniuste: quod tale est, \n ut et nulli prosit et obsit alicui. tertium, quod ita prodest \n alteri, ut obsit alteri, quamuis non ad inmunditiam obsit \n corporalem. quartum, quod fit sola mentiendi fallendique libidine, \n quod merum mendacium est. quintum, quod fit placendi \n cupiditate de suauiloquio. his omnibus penitus euitatis atque \n reiectis sequitur sextum genus, quod et nulli obest et prodest \n alicui: uelut si quispiam pecuniam alicuius iniuste tollendam \n sciens, ubi sit, nescire se mentiatur quocumque interrogante.\n\n \n \n \n septimum, quod et nulli obest et prodest alicui excepto, si \n index iudex interrogat: uelut si nolens hominem ad mortem quaesitum \n prodere mentiatur, non solum iustum atque innocentem, \n sed et reum, quia christianae disciplinae sit, ut neque de \n cuiusquam correctione desperetur neque cuiquam paenitendi \n aditus intercludatur. de quibus duobus generibus, quae solent \n habere magnam controuersiam, satis tractauimus et quid nobis \n placeret ostendimus, ut suscipiendis incommoditatibus, quae \n honeste ac fortiter tolerantur, haec quoque genera deuitentur \n a fortibus et fidelibus et ueracibus uiris ac feminis. octauum \n est genus mendacii, quod et nulli obest et ad hoc prodest, \n ut ab inmunditia corporali aliquem tueatur, dumtaxat ea, \n quam superius commemorauimus. nam etiam non lotis manibus \n manducare inmunditiam putabant iudaei. aut si et hanc \n quisquam inmunditiam uocat, non tamen talem, pro qua euitanda \n mentiendum sit. si autem mendacium tale est, quod alicui \n faciat iniuriam, etiamsi ab hac inmunditia, quam omnes homines \n abhoiTent abhorrent ac detestantur, muniat hominem, utrum et hoc \n genere mentiendum sit, si talis fiat iniuria per mendacium, \n quae non sit in eo genere inmunditiae, de quo nunc agimus, \n alia quaestio est; non enim iam de mendacio quaeritur, sed \n quaeritur, utrum alicui facienda sit iniuria etiam non per \n mendacium, ut illa ab altero inmunditia depellatur: quod\n\n \n\n \n \n \n nullo modo putauerim. quamquam proponantur leuissimae iniuriae \n \u2014 ueluti est illa, quam de uno modio amisso supra \n commemoraui \u2014 et multum perturbent, utrum non debeamua debeamus \n facere cuiquam uel talem iniuriam, si ea potest alios alius , \n ne stuprum patiatur, defendi aut muniri. sed, ut dixi, alia \n quaestio est. \n \n Nunc illud, quod instituimus, peragamus: utrum mentiendum \n sit, si etiam ineuitabilis condicio proponatur, ut aut \n hoc faciamus aut stuprum patiamur uel aliquam execrabilem \n inquinationem, etiamsi mentiendo nulli faciamus iniuriam. \n \n \n \n","26":"\n De qua re patebit aliquis considerationi locus, si prius \n diuinas auctoritates, quae mendacium prohibent, diligenter \n discutiamus. si enim ipsae nullum dant locum, frustra quaerimus \n qua exeamus; tenendum est enim omni modo praeceptum \n dei et uoluntas dei in his, quae tenendo praeceptum eius passi \n fuerimus, aequo animo sequenda; si autem relaxatur aliquis \n exitus, non est in tali causa recusandum mendacium. propterea \n diuinae scripturae non solum praecepta dei continent, sed etiam \n uitam moresque iustorum, ut, si forte occultum est, queraadmodum quemadmodum \n accipiendum sit quod praecipitur, in factis iustorum \n intellegatur. exceptis itaque his factis, quae potest quisque ad \n allegoricam significationem referre, quamuis gesta esse nemo \n ambigat \u2014 sicuti sunt fere omnia in libris ueteris testamenti; \n quis enim ibi aliquid audeat adfirmare non pertinere ad figuratam \n praenuntiationem ? quippe cum apostolus etiam filios\n\n \n\n \n \n \n Abrahae, quos utique naturali ordine propagandi populi editos esse \n atque uixisse facillime dicitur (non enim monstra et prodigia \n nata sunt, ut ad significationem aliquam ducant animum) duo \n tamen testamenta significare asserat et beneficium illud mirabile, \n quod deus populo Israhel praestitit ad eruendos eos de \n seruitute, qua in Aegypto premebantur, poenamque uindictae, \n cum in itinere peccassent, in figura contigisse dicat, quae \n facta inuenies, quibus istam regulam deroges et adfirmare \n praesumas ad figuram aliquam non esse redigenda? \u2014 his \n ergo exceptis ea, quae in nouo testamento a sanctis facta sunt, \n ubi morum imitandorum euidentissima commendatio est, ualeant \n ad exempla intellegendarum scripturarum, quae in praeceptis \n digesta sunt. \n \n \n","27":"\n Velut cum legimus in euangelio: accepisti alapam, \n para alteram rnaxillam maxillam . exemplum autem patientiae nullum \n quam ipsius domini potentius et excellentius inuenimus. \n at ipse, cum alapa percussus esset, non ait: ecce altera maxilla, \n sed ait: si male dixi, exprobra de malo; si autem \n bene, quid me caedis? ubi ostendit illam praeparationem \n alterius maxillae in corde faciendam. quod etiam apostolus \n Paulus utique nouerat; nam et ipse, cum esset alapa percussus, \n ante pontificem non ait: percute maxillam alteram, \n sed, percutiet te dominus, inquit, paries dealbate; \n et tu sedes iudicare me secundum legem, et contra \n legem iubes me percuti? altissime intuens sacerdotium\n\n \n\n \n \n \n iudaeorum iam tale factum fuisse, ut nomine forinsecus niteret, \n intrinsecus autem luteis concupiscentiis sorderet: quod transiturum \n esse uindicta domini uidebat in spiritu, cum illud \n diceret; sed tamen cor paratum habebat non solum ad alias \n alapas accipiendas, sed etiam quaelibet tormenta pro ueritate \n patienda cum eorum dilectione, a quibus illa pateretur. \n \n \n","28":"\n Scriptum est etiam: ego autem dico uobis, non \n iurare omnino. iurauit autem ipse apostolus in epistulis \n suis et sic ostendit, quomodo accipiendum esset quod dictum \n est: dico uobis, non iurare omnino: ne scilicet iurando \n ad facilitatem iurandi ueniatur, ex facilitate ad consuetudinem \n atque ita ex consuetudine in periurium decidatur. et ideo non \n inuenitur iurasse nisi scribens, ubi consideratio cautior non \n habet linguam praecipitem. et hoc utique a malo, sicut dictum \n est: quod autem amplius est, a malo est, non tamen \n suo, sed eorum infirmitatis, quibus etiam sic fidem facere \n conabatur. nam quod loquens iurasset, dum non scriberet, \n nescio utrum aliqua de illo scriptura narrauerit. et tamen \n dominus, omnino, ait. non iurare; non enim concessit, \n ut id liceret scribentibus. sed quia praecepti uiolati reum \n Paulum, praesertim in epistulis conscriptis atque editis ad \n spiritalem uitam salutemque populorum nefas est dicere, \n intellegendum est illud, quod positum est \\'omnino\\', ad hoc \n positum, ut, quantum in te est, non affectes, non ames, non \n quasi pro bono cum aliqua delectatione adpetas iusiurandum. \n \n \n \n","29":"\n Sicut illud: nolite cogitare de crastino, et: \n nolite itaque cogitare quid manducetis et quid \n bibatis et quid induamini. cum autem uidemas uidemus et\n\n \n\n \n \n \n ipsum dominum habuisse loculos, quo ea quae dabantur mittebantur, \n ut semari seruari possent ad usus pro tempore necessarios, \n et ipsos apostolos procurasse multa fratrum indulgentiae non \n solum in crastinum, sed etiam in prolixius tempus inpendentis \n famis, sicut in Actibus apostoloram apostolorum legimus: satis elucet illa \n praecepta sic intellegenda, ut nihil operis nostri temporalium \n adipiscendorum amore uel timore egestatis tamquam ex necessitate \n faciamus. \n \n \n","30":"\n Item dictum est apostolis, ut nihil secum portantes \n in uia ex euangelio uiuerent. et quodam loco etiam ipse \n dominus significauit, cur hoc dixerit, cum addidit: dignus \n est enim operarius mercede sua. ubi satis ostendit \n permissum hoc esse, non iussum, ne forte qui hoc faceret, \n ut in opere praedicationis uerbi aliquid ab eis, quibus praedicaret, \n in usus uitae huius sumeret, inlicitum aliquid se \n facere arbitraretur. posse tamen laudabilius non fieri in apostolo \n Paulo satis demonstratum est. qui cum diceret: communicet \n autem qui catechizatur uerbum ei, qui se \n catechizat in omnibus bonis, et multis locis id salubriter \n fieri ab eis, quibus uerbum praedicatur, ostenderet, \n sed tamen ego, inquit, non sum usus hac potestate. \n potestatem ergo dedit dominus, cum ista diceret, non imperio \n constrinxit. ita pleraque in uerbis intellegere non ualentes in \n factis sanctorum colligimus quemadmodum oporteat accipi, quod \n facile in aliam partem duceretur, nisi exemplo reuocaretur.\n\n \n\n \n\n \n\n \n \n \n \n \n \n","31":"\n Sic ergo quod scriptum eat: os autem, quod \n mentitur, occidit animam, de quo ore dixerit, quaeritur. \n plerumque enim scriptura cum os dicit, conceptaculum ipsum \n cordis significat, ubi placet et decernitur quidquid etiam per \n uocem, cum uerum loquimur, enuntiatur, ut corde mentiatur. \n cui placet mendacium, possit autem non corde mentiri, qui \n per uocem aliud quam est in animo ita profert, ut maioris mali \n euitandi causa malum se admittere nouerit, cui tamen utramque utrumque \n displiceat. et qui hoc asserunt, ita dicunt etiam illud intellegendum, \n quod scriptum est: qui loquitur ueritatem in \n corde suo, quia semper in corde ueritas loquenda est; non \n autem semper in ore corporis, si aliqua causa cauendi maioris \n mali aliud, quam in animo est, uoce proferri exigat. et esse \n quidem os cordis ex hoc iam intellegi potest, quod ubi locutio \n est, ibi os non absurde intellegitur. non recte diceretur: qui \n loquitur in corde suo, nisi et os in corde recte intellegetetur . \n quamquam et eo ipso loco, ubi scriptum est: os autem. \n quod mentitur, occidit animam, si circumstantia lectionis \n consideretur, non accipitur fortasse aliud quam os cordis. \n obscurum enim responsum ibi est, ubi homines latet, qui os \n cordis, nisi os corporis consonet, audire non possunt. illud \n autem os dicit in eo loco scriptura peruenire ad auditum \n spiritus domini, qui repleuit orbem terrarum, ita ut etiam \n labia et uocem et linguam commemoret in eo loco nec tamen \n omnia sinat intellectus nisi de corde accipi, quia dominum \n dicit non latere quod dicitur; quod autem bono isto ad aures \n nostras pertinente dicitur, nec homines latet. ita quippe\n\n \n\n \n \n \n scriptum est: humanus est enim spiritus sapientiae, et \n non liberabit maledicum a labiis eius, quoniam \n renum illius testis est deus, et cordis illius scrutator \n est uerus et linguae illius auditor. quoniam \n spiritus domini repleuit orbem terrarum, et hoc \n quod continet omnia scientiam habet uocis. propter \n hoc qui loquitur iniqua, non potest latere, sed \n nec praeteriet illum corripiens iudicium. in cogitationibus \n enim inpii interrogatio erit; sermonum \n autem illius auditio a domino ueniet ad correptionem \n iniquitatum illius, quoniam auris zeli audit \n -omnia, et tumultus murmurationum non abscondetur, \n custodite ergo uos a murmuratione, quae \n nihil prodest, et a detractione parcite linguae: \n quoniam responsum obscurum in uacuum non ibit, \n os autem, quod mentitur, occidit animam. uidetur \n ergo his minari, qui obscurum putant et secretum esse, quod \n corde agitant atque uersant; tam uero clarum ostendere uoluit \n hoc esse auribus dei, ut etiam tumultum eum appellauerit. \n \n \n","32":"\n Manifeste etiam in euangelio inuenimus os cordis, ut \n uno loco et corporis et cordis os dominus commemorasse inueniatur, \n ubi ait: adhuc et uos sine intellectu estis? \n non intellegitis, quia omne quod in os intrat, in \n uentrem uadit et in secessum emittitur? quae \n autem procedunt de ore, de corde exeunt, et ea \n coinquinant hominem. de corde enim exeunt cogitationes \n malae, homicidia, adulteria,\n\n \n\n \n\n \n \n \n fornicationes, furta, falsa testimonia, blasphemiae. haec sant sunt \n quae coinquinant hominem. hic si unum os quod est \n corporis intellexeris, quomodo intellecturus es: quae autem \n procedunt de ore, de corde exeunt, cum et sputus et \n uomitus de ore procedat? nisi forte tunc quisque non coinquinatur, \n cum edit aliquid inmundum, coinquinatur autem, \n cum id euomit. quod si absurdissimum est, restat, ut os \n cordis intellegamus a domino expositum, cum ait: quae procedunt \n de ore, de corde exeunt. nam et furtum, com \n possit, et saepe ita fiat, in silentio corporalis uocis atque oris \n perpetrari, dementissimum est sic intellegere, ut tunc putemus \n quemquam peccato furti contaminari, cum id fatetur aut indicat, \n cum autem id tacite committit, incoinquinatum arbitrari. at \n uero si ad os cordis quod dictam dictum est referamus, nihil omnino \n peccati tacite committi potest; non enim committitur, nisi ex \n ore illo interiore procedat. \n \n \n","33":"\n Sicut autem quaeritur de quo ore dixerit: os autem, \n quod mentitur, occidit animam, ita quaeri potest, de \n quo mendacio. uidetur enim de illo proprie dicere, quo cuiquam \n detrahitur. ait enim: abstinete ergo uos a murmuratione, \n quae nihil prodest, et a detractione \n parcitelinguae . fit autem ista detractatio per malinolentiam maliuolentiam , \n cum quisque non solum ore ac uoce corporis profert, \n quod confingit in aliquem, sed etiam tacitus talem uult credi \u2014 \n quod est utique ore cordis detrahere \u2014 quod dicit obscurum \n et occultum deo esse non posse. \n \n \n","34":"\n Nam quod alio loco scriptum est: noli uelle\n\n \n\n \n \n \n mentiri omne mendacium, non ad hoc uolunt ualere, ut nullo \n mendacio quisque mentiatur. itaque cum alius dixerit ex isto \n scripturae testimonio usque adeo generaliter omne mendacium \n esse detestandum, ut etiam, si quis mentiri uelit, etiamsi \n non mentiatur, iam uoluntas ipsa damnanda sit, atque ad hoc \n interpretetur, quod non dictum est: noli mentiri omne mendacium, \n sed: noli uelle mentiri omne mendacium, ut \n non solum mentiri, sed nec uelle mentiri quisque audeat ullo \n mendacio, dicit alius:\n \n immo quod ait: noli uelle mentiri \n omne mendacium, de ore cordis exterminandum atque \n alienandum esse mendacium uoluit, ut a quibusdam mendaciis \n ore corporis abstinendum sit, sicut illa sunt maxime, quae \n pertinent ad doctrinam religionis, a quibusdam uero non sit \n ore corporis abstinendum, si maioris mali euitandi causa \n exigit, ore autem cordis ab omni mendacio penitus abstinere \n debeamus. ubi oportet intellegi quod dictum est: noli \n uelle; uoluntas quippe ipsa quasi os cordis accipitur, ut \n non pertineat ad os cordis, cum maius malum cauentes mentimur \n inuiti. est et tertius intellectus, quo sic accipias: noli \n omne, ut exceptis aliquibus mendaciis mentiri te sinat. tamquam \n si diceret: noli uelle credere omni homini, non utique ut \n nulli crederetur, moneret, sed ut non omnibus, aliquibus autem \n crederetur. et id, quod sequitur: assiduitas enim eius \n non proficiet ad bonum, ita sonat, quasi non a mendacio, \n sed ab assiduo mendacio, id est a consuetudine atque amore \n mentiendi prohibere uideatur. quo profecto delabatur, quisquis \n uel omni mendacio putauerit abutendum \u2014 ita enim nec \n illud cauebit, quod fit in doctrina pietatis et religionis: quo\n\n \n\n \n \n \n sceleratius quid facile inuenias non inter omnia mendacia, sed \n inter omnia peccata? \u2014 uel alicui mendacio, quamuis facili, \n quamuis innoxio, nutum uoluntatis adcommodauerit, ut non \n inuitus euadendi maioris mali causa, sed nolens uolens libensque \n mentiatur. ita cum tria sint, quae in hac sententia possint \n intellegi, aut: omne mendacium non solum mentiri noli, \n sed nec uelle mentiri, aut: noli uelle, sed uel inuitus mentire, \n cum fugiendum est aliquid grauius, aut: noli omne, ut exceptis \n aliquibus mendaciis cetera permittantur, unum hic pro \n his, quibus mentiri numquam placet, duo pro illis, qui aliquando \n putant esse mentiendum, inueniuntur. sed tamen quod \n sequitur: assiduitas enim eius non proficiet ad bonum, \n nescio utrum possit primae harum trium sententiae \n suffragari; nisi forte ita ut perfectorum praeceptum sit omnino \n numquam non solum mentiri, sed uel uelle mentiri, assiduitas \n uero mentiendi nec proficientibus permittatur. tamquam si, \n cum praeciperetur numquam prorsus non solum mentiendum, \n sed nec uoluntatem habendam esse mentiendi, contradiceretur \n exemplis, quod aliqua sunt etiam magna auctoritate adprobata \n mendacia, responderetur autem illa quidem esse proficientium. \n quae habent secundum hanc uitam qualecumque officium \n misericordiae, sed usque adeo esse omne mendacium malum \n et perfectis atque spiritalibus animis omni modo fugiendum,. \n ut nec ipsis proficientibus assiduitas eius permittenda sit. \n dictum est enim iam de obstetricibus Aegyptiis, quod de indole \n ad melius proficiendi mentientes adprobatae sunt, quia nonnullus \n gradus est ad diligendam ueram ac sempiternam salutem, \n cum quisque misericorditer etiam pro alicuius quamuis \n mortali salute mentitur.\n\n \n\n \n \n \n \n \n","35":"\n Item quod scriptum est: perdes omnes, qui loquuntur \n mendacium, alius dicit nullum hic exceptum esse \n mendacium, sed omne damnatum. alius dicit: ita uero, sed \n qui loquuntur ex corda corde mendacium secundum superiorem \n disputationem; nam ueritatem loquitur in corde, qui odit \n mentiendi necessitatem, quam poenam huius uitae mortalis \n intellegit. alius dicit: omnes quidem perdet deus, qui loquuntur \n mendacium, sed non omne mendacium; est enim aliquod \n mendacium, quod tunc insinuabat propheta, in quo nulli parcatur; \n id est, si peccata sua quisque confiteri detrectans \n defendat ea potius et nolit agere paenitentiam, ut parum sit \n quia operatur iniquitatem, nisi etiam iustus uideri uolens \n medicinae confessionis non succumbat, ut et ipsa uerborum \n distinctio non aliud intimare uideatur: odisti omnes, qui \n operantur iniquitatem \u2014 sed non perdes, si paenitendo \n in confessione ueritatem loquantur, ut faciendo istam ueritatem \n ueniant ad lucem, sicut in euangelio secundum Iohannem \n dicitur: qui autem facit ueritatem, uenit ad lucemperdes \n autem omnes, qui non solum operantur quod odisti, \n sed etiam loquuntur mendacium, falsam iustitiam praetendendo \n nec in paenitentia confitendo peccata. \n \n \n","36":"\n Nam de falso testimonio, quod in decem praeceptis legis \n positum est, nullo modo quidem contendi potest dilectionem \n ueritatis in corde seruandam et proferendum falsum ad eum, \n apud quem dicitur testimonium. cum enim deo tantum dicitur, \n tunc tantum in corde ueritas amplectenda est; cum autem \n homini dicitur, etiam ore corporis uerum proferendum est,\n\n \n\n \n \n \n quia homo non est cordis inspector. sed plane de ipso testimonio \n non absurde quaeritur apud quem quisque sit testis. \n non enim apud quoscumque loquimur, testes sumus, sed \n apud eos, quibus expedit et debetur per nos cognoscere aut \n credere ueritatem: sicuti est iudex, ne in iudicando erret; aut \n qui docetur doctrina religionis, ne erret in fide aut in ipsa \n doctoris auctoritate dubius fluctuet. cum autem ille te interrogat \n aut uult ex te aliquid nosse, qui eam rem quaerit, \n quae non ad eum pertineat, aut quam ei nosse non expedit, \n non testem, sed proditorem requirit. itaque si ei mentiaris, a \n falso fortasse testimonio alienus eris, sed a mendacio profecto \n non eris. \n \n Saluo igitur eo, quod falsum testimonium dicere \n numquam licet, quaeritur, utrum liceat aliquando mentiri. \n aut si falsum testimonium est omne mendacium, uidendum \n est, utrum admittat conpensationem, ut dicatur uitandi maioris \n peccati gratia. sicut illud, quod scriptum est: honora \n patrem et matrem, rapiente officio potiore contemnitur: \n unde ultimum sepulturae honorem patri prohibetur exsoluere, \n qui ab ipso domino ad regnum dei adnuntiandum uocatur. \n \n \n \n","37":"\n Item quod scriptum est: uerbum custodiens filius \n a perditione longe aberit; excipiens autem excipit \n illud sibi, et nihil falsi de ore ipsius procedit, \n dicit aliquis non aliud hic accipiendum esse, quod positum \n est: excipiens uerbum filius, nisi uerbum dei, quode quod est \n ueritas. ergo (excipiens ueritatem filius a perditione \n longe aberit\\' refertur ad illud, quod dictum est: perdes \n omnes, qui loquuntur mendacium. quod uero sequitur:\n\n \n\n \n \n \n excipiens autem excipit illud sibi, quid aliud insinuat, \n nisi quod apostolus dicit: opus autem suum probet \n unusquisque, et tunc in semetipsohabebit gloriam \n et non in altero? qui enim excipit uerbum, id est ueritatem \n non sibi sed ut bomnibus placeat, non eam custodit, cum eis \n uidet placeri posse mendacio. qui autem excipit sibi, nihil \n falsum de ore ipsius procedit, quia etiam cum placet hominibus \n mendacium, non mentitur ille, qui ueritatem, non de qua \n illis, sed de qua deo placeret, excepit sibi. itaque non est, \n cur bic hic dicatur: omnes quidem perdet, qui loquuntur mendacium, \n sed non omne mendacium, quando uniuersaliter omnia \n mendacia circumcisa sunt in eo, quod dictum est: et nihil \n falsi de ore ipsius procedit. sed dicit alius ita esse \n accipiendum, sicut accepit apostolus Paulus, quod ait dominus: \n ego autem dico uobis, non iurare omnino. nam et hic \n omnis iuratio circumcisa est, sed ab ore cordis, ut numquam \n uoluntatis adprobatione fieret, sed necessitate infirmitatis alterius, \n id est a malo alterius, cui non aliter uidetur persuaderi \n posse quod dicitur, nisi iurando fides fiat; aut ab illo malo \n nostro, quod huius mortalitatis adhuc pellibus inuoluti cor nostrum \n non ualemus ostendere: quod utique si ualeremus, iuratione \n opus non esset. quamquam etiam in hac tota sententia, si, \n quod dictum est: custodiens uerbum filius a perditione \n longe aberit, de ipsa dictum est ueritate, per quam facta \n sunt omnia, quae incommutabilis semper manet, quoniam \n doctrina religionis ad eam contemplandam perducere nititur, \n potest uideri ad hoc esse dictum: et nihil falsi de ore\n\n \n\n \n \n \n ipsius procedit, ut nihil falsi, quod ad doctrinam pertinet, \n dicat. quod mendacii genus nulla omnino conpensatione subeundum \n penitusque ac praecipue deuitandum est. aut si quod \n dictum est \\'nihil falsi\\', absurde accipitur, si non ad omne \n mendacium referatur, quod dictum est lde ore ipsius\\\\ secundum \n superiorem disputationem os cordis accipiendum esse \n contendit, qui aliquando putat esse mentiendum. \n \n \n","38":"\n Haec certe omnia disputatio quamuis alternet aliis \n asserentibus numquam esse mentiendum et ad hoc diuina \n testimonia recitantibus, aliis contradicentibus et inter ipsa \n uerba diuinorum testimoniorum mendacio locum quaerentibus, \n nemo tamen potest dicere hoc se aut in ezemplo exemplo aut in uerbo \n scripturarum inuenire, ut diligendum uel non odio habendum \n ullum mendacium uideatur, sed interdum mentiendo faciendum \n esse quod oderis, ut quod amplius detestandum est deuitetar . \n sed in hoc errant homines, quod subdunt pretiosa uilioribus. \n cum enim concesseris admittendum esse aliquod malum, ne \n aliud grauius admittatur, non ex regula ueritatis, sed ex sua \n quisque cupiditate atque consuetudine metitur malum et id \n putat grauius, quod ipse amplius exhorrescit, non quod amplius \n reuera fugiendum est. hoc totum ab amoris peruersitate \n gignitur uitium. cum enim duae sint uitae nostrae: una sempiterna, \n quae diuinitus promittitur, altera temporalis, in qua \n nunc sumus, cum quisque istam temporalem amplius diligere \n coeperit quam illam sempiternam, propter hanc, quam diligit. \n putat esse omnia facienda nec ulla aestimat grauiora peccata, \n quam quae huic uitae faciunt iniuriam et uel ei commoditatis\n\n \n \n \n aliquid inique et inlicite auferunt aut eam penitus inlata \n morte adimunt. itaque fures et raptores et contumeliosos et \n tortores atque interfectores magis oderunt quam lasciuos, ebriosos, \n luxuriosos, si nulli molesti sunt. uon non enim intellegunt \n aut omnino curant, quod isti deo faciant iniuriam non quidem \n in illius aliquod incommodum, sed in suam magnam perniciem, \n cum dona eius in se corrumpunt, etiam temporalia, atque \n ipsis corruptionibus auersantur aeterna, maxime si iam templum \n dei esse coeperunt, quod christianis Christianis omnibus apostolus \n ita dicit: nescitis quia templum dei estis et spiritus \n dei habitat in uobis? quisquis templum dei \n corruperit, corrumpet illum deus; templum enim \n dei sanctum est, quod estis uos. \n \n \n","39":"\n Et omnia quidem ista peccata, siue quibus iniuria fit \n hominibus in ipsis uitae huius commodis siue quibus se ipsi \n homines corrumpunt et nulli inuito nocent, omnia ergo ista \n peccata, etiamsi huic temporali uitae ad aliquam delectationem \n uel utilitatem uidentur consulere \u2014 nam nullus aliquid horum \n alio proposito ac fine committit - tamen ad illam uitam, \n quae sempiterna est, inplicatos omnibus modis inpediunt. \n horum autem alia sunt, quae solos facientes inpediunt, alia, \n quae eos etiam, in quibus fiunt. nam illa, quae utilitatis ad \n hanc uitam pertinentis gratia seruantur, cum auferuntur ab \n iniuriosis, illi soli peccant et a uita aeterna inpediuntur, qui \n ea faciunt, non hi, quibus faciunt. itaque etiamsi ea sibi \n auferri quisque consentiat, uel ne faciat aliquid mali uel ne \n in his ipsis maius aliquid incommodi patiatur, non solum\n\n \n\n \n \n \n non peccat, sed illud fortiter et laudabiliter, hoc utiliter et \n inculpabiliter facit. quae autem sanctitatis religionisque eausa causa \n seruantur, eum cum haec uiolare iniuriosi uoIuerint uoluerint , etiam peccatis \n minoribus, non tamen iniuriis aliorum, si condicio proponitur \n et facultas datur, redimenda sunt. et tunc iam illa desinunt \n esse peccata, quae propter grauiora uitanda suscipiuntur. sicut \n enim in rebus utilibus, uelut in pecunia alioue ahquo aliquo commodo \n corporali, non uocatur damnum, quod propter maius Jucnun \n amittitur, sic et in rebus sanctis non uocatur peccatum, quod, \n ne grauius admittatur, admittitur. aut si et illud damnum \n dicitur, quod aliquis perdit, ne amplius perdat, uocetur et \n hoc peccatum, dum tamen suscipiendum esse, ut amplius \n euitetur, ita nemo dubitet, sicut nemo dubitat cauendi maioris \n damni causa patiendum esse quod minus est. \n \n \n","40":"\n Ista sunt autem, quae sanctitatis causa seruanda \n sunt: pudicitia corporis et castitas animae et ueritas doctrinae. \n pudicitiam corporis non consentiente ac permittente anima \n nemo uiolat. quidquid enim nobis inuitis nullamque tribueatibus tribuentibus \n potestatem maiore ui contingit in nostro corpore, nuDa \n inpudicitia est. sed permittendi potest esse aliqua ratio, eoosentiendi consentiendi \n autem nulla. tunc enim consentimus, cum adprobamus \n et uolumus; permittimus autem etiam non uolentes euitandae \n alicuius maioris turpitudinis gratia. consensio sane ad \n inpudicitiam corporalem etiam castitatem animi uiolat. antmi \n quippe castitas est in bona uoluntate et sincera dilectione, \n quae non corrumpitur, nisi cum amamus atque adpetimus, \n quod amandum atque adpetendum non esse ueritas docet \n custodienda est ergo sinceritas dilectionis dei et proximi \u2014 \n in hac enim castitas animi sanctificatur \u2014 et agendum quibus \n possumus uiribus et pia supplicatione, ut cum uiolanda\n\n \n \n \n adpetitur pudicitia corporis nostri, nec ipse animae sensas sensus extremus, \n qui carne inplicatus est, aliqua delectatione tangatur; \n si autem hoc non potest, uel mentis in non consentiendo \n castitas conseruetur. custodienda est autem in animi castitate, \n quod ad dilectionem proximi pertinet, innocentia et beniuolentia, \n quod autem ad dei, pietas. innocentia est, qua nulli uocemus; \n beniuolentia, qua etiam prosumus, cui possumus; pietas, \n qua colimus deum. ueritas autem doctrinae, religionis atque \n pietatis nonnisi mendacio uiolatur, cum ipsa summa atque intima \n ueritas, cuius est ista doctrina, nullo modo possit uiolari: ad \n quam peruenire atque in illa omni modo manere eique penitus \n inhaerere non licebit, nisi cum corruptibile hoc induerit \n iucorruptionem incorruptionem et mortale hoc induerit inmortalitatem. \n sed quia omnis in hac uita pietas exercitatio est, \n qua in illam tenditur, cui exercitationi ducatum praebet ista \n doctrina, quae humanis uerbis et corporeorum sacramentorum \n signaculis ipsam insinuat atque intimat ueritatem, propterea \n et haec, quae per mendacium corrumpi potest, maxime incorrupta \n seruanda est, ut, si quid in illa castitate animi \n fuerit uiolatum, habeat unde reparetur. corrupta enim auctoritate \n doctrinae nullus aut cursus aut recursus esse ad castitatem \n animi potest. \n \n \n","41":"\n Conficitur ergo ex his omnibus haec sententia, ut \n mendacium, quod non uiolat doctrinam pietatis neque ipsam \n pietatem neque innocentiam neque beniuolentiam, pro pudicitia \n eorporis corporis admittendum sit. et tamen, si quisquam proponeret \n sibi sic amandam ueritatem, non tantum quae in\n\n \n\n \n \n \n contemplando est, sed etiam in uero enuntiando, quod in suo quoque \n rerum genere uerum est, et non aliter proferendam \n ore corporis sententiam, quam in animo concepta atque conspecta \n est, ut fidei ueridicam pulchritudinem non solum auro \n et argento et gemmis et amoenis praediis, sed et ipsi uniuersae \n temporali uitae omnique corporis bono praeponeret, nescio \n utrum sapienter a quoquam errare diceretur et, si hoc suis \n omnibus talibus rebus recte anteferret plurisque penderet. \n recte etiam temporalibus rebus aliorum hominum, quos innocentia \n beniuolentiaque sua seruare atque adiuuare deberet. \n amaret enim perfectam fidem non solum bene credendi ea. \n quae sibi excellenti et fide digna auctoritate dicerentur, sed \n etiam fideliter enuntiandi, quae ipse dicenda iudicaret ac \n diceret. fides enim appellata est in latina lingua ex eo, quia \n fit quod dicitur: quam manifestum est non exhibere mentientem. \n quae etsi minus uiolatur, cum ita quisque mentitur, ut \n ei nullo incommodo nullaque pernicie credatur addita etiam \n intentione uel salutis tuendae uel pudicitiae corporalis, uiolatur \n tamen, et res uiolatur in animi castitate atque sanctitate \n seruanda. unde cogimur non opinione hominum, quae plerumque \n in errore est, sed ipsa quae omnibus supereminet atque \n una inuictissima est ueritate etiam pudicitiae corporis perfectam \n fidem anteponere. est enim animi castitas amor ordinatus non \n subdens maiora minoribus. minus est autem, quidquid in \n corpore quam quidquid in animo uiolari potest. certe enim \n cum pro pudicitia corporali quisque mentitur, uidet quidem \n corrumpendo corpori suo non suam, sed alienam inminere \n libidinem, cauet tamen, ne saltem permittendo sit particeps.\n\n \n \n \n permissio uero illa ubi nisi in animo est? etiam corporalis \n ergo pudicitia corrumpi nisi in animo non potest: quo non \n consentiente neque permittente nullo modo recte dicitur uiolari \n pudicitia corporalis, quidquid in corpore fuerit aliena libidine \n perpetratum. unde colligitur multo magis animi castitatem \n seruandam esse in animo, in quo tutela est pudicitiae corporalis. \n quamobrem quod in nobis est, utrumque sanctis moribus et \n conuersatione muniendum est atque sepiendum, ne aliunde \n uioletur. cum autem utrumque non potest, quid pro quo sit \n contemnendum quis non uideat? cum uideat, quid cui sit praeponendum, \n animus corpori an corpus animo, animi castitas \n pudicitiae corporis, an pudicitia corporis castitati animi, et \n quid magis in peccatis cauendum, permissio facti alieni. an \n commissio facti tui. \n \n \n","42":"\n Elucet itaque discussis omnibus nihil aliud illa \n testimonia scripturarum monere nisi numquam esse omnino \n mentiendum, quandoquidem nec ulla exempla mendaciorum \n imitatione digna in moribus factisque sanctorum inueniantur, \n quod ad eas adtinet scripturas, quae ad nullam figuratam significationem \n referuntur, sicuti sunt res gestae in Actibus apostolorum. \n nam domini omnia in euangelio, quae inperitioribus \n mendacia uidentur, figuratae significationes sunt. et quod ait \n apostolus: omnibus omnia factus sum, ut omnes \n lucrifacerem, non eum mentiendo, sed conpatiendo fecisse \n recte intellegitur, ut tanta caritate cum eis liberandis ageret, \n ac si ipse in eo malo esset, a quo illos sanare cupiebat. non \n est igitur mentiendum in doctrina pietatis; magnum enim \n scelus est et primum genus detestabilis mendacii. non est\n\n \n\n \n \n \n mentiendum secundo genere, quia nulli facienda est iniuria. \n non est mentiendum tertio genere, quia nulli cum alterius \n iniuria consulendum est. non est mentiendum quarto genere \n propter mendacii libidinem, quae per se ipsam uitiosa est. \n non est mentiendum quinto genere, quia nec ipsa ueritas fine \n placendi hominibus enuntianda est, quanto minus mendacium, \n quod per se ipsum, quia mendacium est, utique turpe est! \n non est mentiendum sexto genere; neque enim recte etiam \n testimonii ueritas pro cuiusquam temporali commodo ac salute \n corrumpitur. ad sempiternam uero salutem nullus ducendus est \n opitulante mendacio; non enim malis conuertentium moribus ad \n bonos mores conuertendus est, quia, si erga illum faciendum \n est, debet etiam ipse conuersus facere erga alios atque ita \n non ad bonos, sed ad malos mores conuertitur, cum hoc ei \n praebetur imitandum conuerso, quod ei praestitum est conuertendo. \n neque septimo genere mentiendum est; non enim \n cuiusquam commoditas aut salus temporalis perficiendae fidei \n praeferenda est. nec si quisquam in recte factis nostris tam \n male monetur mouetur , ut fiat etiam animo deterior longeque a pietate \n remotior, propterea recte facta deserenda sunt, cum id nobis \n praecipue tenendum sit, quo uocare atque inuitare debemus, \n quos sicut nosmet ipsos diligimus, fortissimoque animo bibenda \n est apostolica illa sententia: aliis quidem sumus odor \n uitae in uitam, aliis odor mortis in mortem. et ad \n haec quis idoneus? nec octauo genere mentiendum est, \n quia et in bonis castitas animi pudicitia corporis et in malis \n id, quod ipsi facimus, eo quod fieri sinimus maius est. in his \n autem octo generibus tanto quisque minus peccat, cum mentitur, \n quanto emergit ad octauum, tanto amplius, quanto deuergit\n\n \n\n \n \n \n ad primum. quisquis autem esse aliquod genus mendacii, quod \n peccatum non sit, putauerit, decipiet se ipsum turpiter, cum \n honestum se deceptorem arbitratur aliorum. \n \n \n","43":"\n Tanta porro caecitas hominum animos occupauit, ut \n eis parum sit, si dicamus quaedam mendacia non esse peccata, \n nisi etiam in quibusdam peccatum dicant esse, si mendacium \n recusemus, eoque perducti sunt defendendo mendacium, ut \n etiam primo illo genere, quod est omnium sceleratissimum, \n dicant usum fuisse apostolum Paulum. nam in epistula ad \n Galatas, quae utique sicut ceterae ad doctrinam religionis \n pietatisque conscripta est, illo loco dicunt eum esse mentitum, \n ubi ait de Petro\\' et Barnaba: cum uidissem, quia non \n recte ingrediuntur ad ueritatem euangelii. cum \n enim uolunt Petrum ab errore atque ab illa, in quam inciderat, \n uiae prauitate defendere, ipsam religionis uiam, in qua salus \n est omnibus, confracta et comminuta scripturarum auctoritate \n conantur euertere. in quo non uident non solum mendacii \n crimen, sed etiam periurii se obicere apostolo in ipsa doctrina \n pietatis, hoc est in epistula, in qua praedicat euangelium; \n ibi quippe ait, priusquam ista narraret: quae autem scribo \n uobis, ecce coram deo quia non mentior. sed iam \n sit huius disputationis modus, in cuius totius consideratione \n et pertractatione nihil prae ceteris cogitandum atque orandum \n est quam illud, quod idem apostolus dicit: fidelis deus, \n qui non uos sinet temptari supra quam potestis\n\n \n\n \n\n \n\n \n \n \n ferre, sed faciet cum temptatione etiam exitum, \n ut possitis sustinere.\n\n \n \n \n\n"},"edition":"Augustine Saint, Bishop of Hippo, De Mendacio","original-urn":"urn:cts:latinLit:stoa0040.stoa050.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de mendacio","urn":"urn:cts:latinLit:stoa0040.stoa050.opp-lat1-simple"}