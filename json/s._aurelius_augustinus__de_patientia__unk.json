{"text":{"1":"\n Virtus animi, quae patientia dicitur, tam magnum \n dei donum est, ut etiam ipsius, qui nobis eam largitur, qua \n malos ut corrigantur expectat, patientia praedicetur. ita quamuis \n deus nihil pati possit, patientia uero a patiendo nomen \n acceperit, patientem tamen deum non modo fideliter credimus, \n uerum etiam salubriter conStemur confitemur . sed dei patientia qualis \n et quanta sit, quem nihil patientem nec tamen inpatientem, \n immo etiam patientissimum dicimus, uerbis explicare quis \n possit? ineffabilis est ergo illa patientia, non tamen nulla, \n sicut zelus eius, sicut ira eius et si quid huius modi est. \n nam si tamquam nostra ista cogitemus, in illo nulla sunt. \n nihil enim horum nos sine molestia sentimus; absit autem \n ut inpassibilem dei naturam perpeti ullam molestiam suspicemur. \n sicut autem zelat sine aliquo liuore, irascitur sine\n\n \n \n \n aliqua perturbatione, miseretur sine aliquo dolore, paenitet \n eum sine alicuius suae prauitatis correctione: ita est patiens \n sine ulla passione. nunc itaque humana patientia, quam capere \n possumus et habere debemus, cuius modi sit, quantum dominus \n tribuit et quantum patitur breuitas praesentis sermonis, \n expediam. \n \n \n","2":"\n Patientia hominis, quae recta est atque laudabilis et \n uocabulo digna uirtutis, ea perhibetur, qua aequo animo mala \n toleramus, ne animo iniquo bona deseramus, per quae ad \n meliora perueniamus. quapropter inpatientes, dum mala pati \n nolunt, non efficiunt, ut a malis eruantur, sed ut mala grauiora \n patiantur. patientes autem, qui mala malunt non committendo \n ferre quam non ferendo committere, et leuiora faciunt, \n quae per patientiam patiuntur, et peiora euadunt, quibus \n per inpatientiam mergerentur. bona uero aeterna et \n magna non perdunt, dum malis temporalibus breuibusque non \n cedunt, quoniamnonsuntcondignaepassioneshuius \n temporis, sicut apostolus dicit, ad futuram gloriam, \n quae reuelabitur in nobis, et iterum ait: quod est \n temporale leue tribulationis nostrae, in incredibilem \n modum aeternum gloriae pondus operatur \n in nobis.\n\n \n\n \n \n \n \n \n","3":"\n Intueamur itaque, carissimi, quanta in laboribus et \n doloribus homines dura sustineant pro rebus, quas uitiose \n diligunt et quanto ipsi his feliciores fieri putant, tanto infelicius \n concupiscunt. quanta pro falsis diuitiis, quanta pro \n uanis honoribus, quanta pro ludicris affectionibus periculosissima \n et molestissima patientissime tolerantur! pecuniae, \n gloriae, lasciuiae cupidos uidemus, ut ad desiderata perueniant \n adeptisque non careant, soles, imbres, glacies, ftuctus fluctus \n et procellosissimas tempestates, aspera et incerta bellorum, \n inmanium plagarum ictus et uulnera horrenda non ineuitabili \n necessitate, sed culpabili uoluntate perferre. uerum haec quodam \n modo licitae uidentur insaniae. \n \n Namque auaritia, ambitio, luxuria et uariorum oblectamenta \n ludorum, nisi propter illa facinus aliquod admittatur \n siue flagitium, quod legibus prohibetur humanis, putantur ad \n innocentiam pertinere: immo etiam qui sine fraude cuiusquam \n aut pro habenda uel augenda pecunia aut pro adipiscendis \n uel retinendis honoribus aut in agone certando seu uenando \n seu theatricum aliquid plausibiliter exhibendo magnos labores \n doloresque pertulerit. parum est quod populari uanitate nullis\n\n \n \n \n reprehensionibus cohibetur, sed insuper extollitur laudibus, \n quoniam laudatur, sicut scriptum est, peccator in \n desideriis animae suae. uis enim desideriorum facit tolerantiam \n laborum et dolorum; et nemo nisi pro eo, quod delectat, \n sponte suscipit ferre quod cruciat. sed istae, ut dixi, \n cupiditates, propter quas explendas qui eis flagrant multa \n dura et acerba patientissime sustinent, licitae existimantur \n legibusque concessae. \n \n \n","4":"\n Quid? quod etiam pro apertis sceleribus, non ut ea \n puniant, sed ut perpetrent, multa homines grauissima perferunt? \n nonne de quodam nobilissimo patriae parricida saecularium \n litterarum loquuntur auctores, quod famem, sitim, \n frigus ferre poterat eiusque erat corpus patiens inediae, algoris, \n uigiliae supra quam cuiquam credibile est? quid de \n latronibus dicam, quorum omnes cum insidiantur uiatoribus, \n noctes perpetiuntur insomnes, atque ut transeuntes excipiant \n innocentes, sub qualibet caeli asperitate nocentem animum \n corpusque defigunt? quidam uero eorum inuicem torquere \n perhibentur, ita ut exercitatio contra poenas nihil distet a \n poenis. non enim tantum fortassis excruciantur a iudice, ut \n a dolentibus ueritas inquiratur, quantum a suis sociis, ut a\n\n \n\n \n \n \n patientibus non prodatur. et tamen in his omnibus miranda \n est potius quam laudanda patientia, immo nec miranda nec \n laudanda, quae nulla est, sed miranda duritia, neganda patientia; \n nihil autem illic iure laudandum, nihil utiliter imitandum, \n tantoque rectius maiore supplicio dignum iudicaneris iudicaueris animum, \n quanto magis uitiis subdit instrumenta uirtutum. patientia \n comes est sapientiae, non famula concupiscentiae; patientia \n amica est bonae conscientiae, non inimica innocentiae. \n \n \n","5":"\n Cum ergo quemquam uideris patienter aliquid pati, \n noli continuo laudare patientiam, quam non ostendit nisi causa \n patiendi. quando illa bona est, tunc ista uera est; quando \n illa non polluitur cupiditate, tunc a falsitate ista distinguitur. \n cum uero illa tenetur in crimine, tunc huius multum erratur \n in nomine. non enim sicut omnes qui sciunt sunt participes \n scientiae, ita omnes qui patiuntur sunt participes patientiae; \n sed qui passione recte utuntur, hi patientiae ueritate laudantur, \n hi patientiae munere coronantur. \n \n \n","6":"\n Verum tamen cum pro libidinibus uel etiam sceleribus, \n cum denique pro ista temporali uita ac salute multa homines \n horrenda mirabiliter sufferunt, satis nos admonent, quanta \n sufferenda sint pro uita bona, ut etiam postea possit esse \n aeterna et sine ullo temporis termino, sine utilitatis ullius\n\n \n \n \n detrimento uera felicitate secura. dominus ait: in uestra \n p atientia possidebitis animas uestras; non ait: uillas \n uestras, laudes uestras, luxurias uestras, sed: animas uestras. \n si ergo tanta suffert anima, ut possideat, unde pereat. \n quanta debet sufferre, ne pereat! deinde, ut illud dicam, quod, \n culpabile non est, si tanta suffert pro salute carnis suae inter \n manus secantium siue urentium medicorum, quanta debet \n sufferre pro salute sua inter furores quorumlibet inimicorum! \n cum medici, ne corpus moriatur, per poenas corpori consulant, \n inimici autem poenas et mortem corpori comminando, ut \n anima et corpus in gehenna occidatur, inpellant. \n \n \n","7":"\n Quamquam et ipsi corpori tunc prouidentius consulatur, \n si temporalis salus eius pro iustitia contemnatur et poena \n uel mors eius patientissime pro iustitia sufferatur. de corporis \n quippe redemptione, quae in fine futura est, loquitur apostolus, \n ubi ait: et ipsi in nobismet ipsis ingemescimus \n adoptionem expectantes redemptionem corporis \n nostri. deinde subiunxit: spe enim salui facti \n sumus; spes autem, quae uidetur, non est spes. \n quod enim uidet quis, quid et sperat? si autem\n\n \n\n \n \n \n quod non uidemus speramus, per patientiam expectamus. \n \n Cum ergo torquent aliqua mala, sed non extorquent \n opera mala, non solum anima per patientiam possidetur, \n uerum etiam, cum per patientiam corpus ipsum ad tempus \n affligitur uel amittitur, in aeternam stabilitatem salutemque \n resumitur, et ei per dolorem et mortem inuiolabilis sanitas \n et felix inmortalitas comparatur. unde dominus Iesus ad patientiam \n exhortans martyres suos etiam ipsius corporis integntatem \n futuram sine cuiusquam, non dicam, membri, sed \n capilli amissione promisit. amen dico uobis, inquit, capillus \n capitis uestri non peribit, ut quoniam nemo \n umquam, sicut apostolus dicit, carnem suam odio habuit, \n magis homo fidelis per patientiam quam per inpatientiam \n pro stratu suae carnis inuigilet et futurae incorruptionis inaestimabili \n lucro quantalibet eius praesentia damna conpenset. \n \n \n","8":"\n Quamuis autem patientia uirtus sit animi, partim tamen \n ea utitur animus in se ipso, partim uero in corpore suo. in \n se ipso utitur patientia, quando inlaeso et intacto corpore \n aliquid, quod non expediat uel non deceat, facere aut dicere \n quibuslibet aduersitatibus aut foeditatibus rerum seu uerborum \n stimulis incitatur et patienter mala omnia tolerat, ne \n ipse mali aliquid opere uel ore committat.\n\n \n\n \n \n \n \n Per hanc patientiam sustinemus, etiam cum corpore \n sani sumus, quod inter huius saeculi scandala beatitudo nostra \n differtur. unde dictum est, quod paulo ante commemoraui: \n ei quod non uidemus speramus, per patientiam expectamus. \n hac patientia sanctus Dauid conuiciantis obprobria \n tolerauit et, cum facile posset ulcisci, non solam solum non \n fecit, uerum etiam alium pro se dolentem commotumque \n conpescuit et potestatem regiam magis adhibuit prohibendo \n quam exercendo uindictam. neque tunc eius corpus aliquo \n morbo affligebatur aut uulnere, sed humilitatis tempus agnoscebatur \n ac ferebatur uoluntas dei, propter quam patientissimo \n animo amaritudo contumeliae bibebatur. hanc patientiam dominus \n docuit, quando commotis zizaniorum permixtione semis \n et uolentibus ea colligere dixit respondisse patrem familias: \n sinite utraque crescere usque ad messem. oportet \n enim patienter ferri, quod festinanter non oportet auferri. \n huius et ipse patientiae praebuit et demonstrauit exemplum, \n quando ante passionem corporis sui diabolum ludam, priusquam \n ostenderet traditorem, pertulit furem et ante eIperimentum experimentum \n uinculorum et crucis et mortis labiis eius dolosis\n\n \n\n \n \n \n non negauit osculum pacis. haec omnia et si qua alia sunt, \n quae commemorare longum est, ad eum patientiae modum \n pertinent, quo animus non sua peccata, sed quaecumque extlinsecus extrinsecus \n mala patienter sustinet in se ipso suo prorsus corpore \n inlaeso. \n \n \n Alius est autem patientiae modus, quo idem ipse animus \n quaecumque molesta et grauia in sui corporis passionibus \n perfert non sicut stulti uel maligni homines propter adipiscenda \n uana uel scelera perpetranda, sed, sicut a domino \n definitum est, propter iustitiam. utroque modo sancti \n martyres certauerunt \u2014 nam et inpiorum obprobriis saturati \n sunt, ubi animus corpore intacto quasdam ueluti plagas suas \n integer sustinet, et in corporibus uincti sunt, inclusi sunt, \n fame ac siti affecti sunt, torti sunt, secti sunt, dilaniati sunt, \n incensi sunt, trucidati sunt \u2014 et pietate inmobili subdiderunt \n deo mentem, cum paterentur in carne quidquid exquirenti \n crudelitati uenit in mentem. \n \n \n","9":"\n Maius sane patientiae certamen est, quando non uisibilis \n inimicus persequendo atque saeuiendo urget in nefas, qui \n palam et aperte a non consentiente uincatur, sed ipse diaboIus diabolus , \n qui etiam per filios infidelitatis tamquam per sua uasa filios\n\n \n\n \n \n \n lucis insequitur, per se ipsum occulte occultus oppugnat, \n saeuiendo instans, ut contra deum fiat aliquid uel dicatur. \n \n Talem illum Iob sanctus expertus est, utraque temptatione \n uexatus, sed in utraque stabilis patientiae robore et \n armis pietatis inuictus. nam prius inlaeso corpore cuncta \n quae habebat amisit, ut animus ante suae carnis cruciatum \n subtractis rebus, quas magni pendere homines solent, frangeretur \n et aduersus deum loqueretur aliquid his amissis, \n propter quae illud colere putabatur, percussus etiam omnium \n subita orbitate filiorum, ut quos singillatim susceperat, simul \n perderet, tamquam eorum numerositas non unde felicitas ornaretur \n extiterit, sed unde calamitas augeretur. ubi autem \n ista perpessus in deo suo mansit inmobilis, eius adfixus est \n uoluntati, quem non posset amittere nisi propria uoluntate; \n et pro his quae perdidit eum qui abstulit tenuit, in quo inueniret \n quod numquam periret. neque enim ille abstulerat, \n qui nocendi habuit uoluntatem, sed ille, qui dederat potestatem. \n \n Aggressus est inimicus et corpus nec ea, quae homini \n extrinsecus inerant, sed ipsum iam hominem in qua potuit \n parte percussit. a capite usque ad pedes ardebant dolores, \n scatebant uermes, sanies defluebat: manebat in putri corpore \n animus integer horrendosque cruciatus carnis contabescentis \n inuiolata pietate et incorrupta patientia perferebat. aderat uxor\n\n \n \n \n nec ferebat opem aliquam uiro, sed in deum blasphemiam \n suggerebat. non enim eam diabolus, cum etiam filios abstulisset, \n tamquam nocendi inperitus reliquerat, qui quantum \n esset necessaria temptatori iam in Eua didicerat. sed modo \n alterum Adam, quem per mulierem caperet, non inuenerat. \n cautior fuit iste in doloribus quam ille in nemoribus: ille \n uictus est in deliciis, iste uicit in poenis; consensit ille oblectamentis, \n non cessit iste tormentis. aderant et amici, non \n ut in malis consolarentur, sed ut mala suspicarentur. neque \n enim eum, qui tanta patiebatur, innocentem esse credebant \n nec tacebat eorum lingua, quod illius conscientia non habebat, \n ut inter inmanes cruciatus corporis etiam falsis animus \n caederetur obprobriis. at ille sustinens in carne dolores suos, \n in corde errores alienos coniagis coniugis corripiebat insipientiam, amicos \n docebat sapientiam, seruabat ubique patientiam. \n \n \n \n","10":"\n Hunc intueantur, qui sibi ingerunt mortem, quando \n quaeruntur ad uitam et sibi auferendo praesentem abnegant \n et futuram. qui si ad Christum negandum uel aliquid contra \n institiam iustitiam faciendum, sicut ueri martyres, cogerentur, omnia \n potius patienter ferre quam sibi inpatienter mortem inferre \n debuerunt. quod si fugiendorum malorum causa recte fieri \n posset, Iob sanctus se ipse perimeret, ut tanta mala in rebus \n suis, in filiis suis, in membris suis diabolicae crudelitatis effugeret. \n non autem fecit. absit enim, ut in se committeret ipse\n\n \n\n \n\n \n\n \n \n \n uir sapiens, quod nec mulier suggessit insipiens. quia et si \n suggessisset, merito et hic illud audisset, quod audiuit suggerendo \n blasphemiam: locuta es tamquam una ex insipientibus \n mulieribus. si bona percepimus de manu \n domini, mala non sustineamus? et ipsam quippe patientiam \n perdidisset, siue blasphemando, sicut illa uoiuerat uoluerat . \n siue se interficiendo, quod nec illa ausa fuerat dicere, moreretur \n atque esset inter illos de quibus dictum est: uae his \n qui perdiderunt patientiam. et augeret potius quam \n euaderet poenas, qui post sui corporis [mortem siue ad blasphemorum \n siue ad homicidarum uel etiam plus quam parricidarum \n supplicia raperetur. si enim parricida eo sceleratior \n est quam quilibet homicida, quia non tantum hominem, uerum \n etiam propinquum necat, inque ipsis parricidis, quanto propinquiorem \n quisque peremerit, tanto iudicatur inmanior: sine \n dubio peior est, qui se occidit, quia nemo est homini se \n ipso propinquior. quid ergo miseri faciunt, qui cum et hic \n sibimet ingestas et postea non solum inpietatis aduersus \n deum, sed etiam ipsius quam in se exercuerunt crudelitatis \n luant debitas poenas, insuper quaerunt et martyrum glorias? \n cum etiamsi pro uero Christi testimonio persecutionem paterentur \n et se interficerent, ne aliquid a persecutoribus\n\n \n\n \n \n \n paterentur, recte illis diceretur: uae his qui perdiderunt patientiam! \n quomodo enim iustum praemium patientiae redditur, \n si et inpatiens passio coronatur? aut quomodo innocens \n iudicabitur, cui dictum est: diliges proximum tuum tamquam \n te ipsum, si homicidium committit in se ipso, quod \n committere prohibetur in proximo? \n \n \n","11":"\n Audiant ergo sancti de scripturis sanctis praecepta \n patientiae: fili, accedens ad seruitutem dei sta \n in iustitia et timore, et praepara animam tuam ad \n teniptationem ; deprime cor tuum et sustine, ut \n crescat in nouissimis tua uita. omne quod tibi \n superuenerit accipe et in dolore sustine et in humilitate \n tua patientiam habe, quoniam in igne \n probatur aurum et argentum, homines uero acceptabiles \n in camino humiliationis. et in alio loco legitur: \n fili, ne deficias in disciplina domini neque \n fatigeris cum ab illo increparis; quem enim diligit \n dominus, corripit, flagellat autem omnem filium \n quem recipit. quod hic positum est \\'filium quem recipit,\\' \n hoc in supra dicto testimonio est: homines receptibiles. \n hoc enim iustum est, ut qui de pristina felicitate \n paradisi propter contumacem deliciarum appetentiam dimissi \n sumus, per humilem molestiarum patientiam recipiamur, fugaces \n mala faciendo, reduces mala patiendo, ibi contra iustitiam \n facientes, hic pro iustitia patientes.\n\n \n\n \n\n \n \n \n \n \n \n","12":"\n Sed uera patientia, quae huius est nomine digna \n uirtntis uirtutis , quaerendum est unde sumatur. sunt enim, qui eam \n tribuant uiribus uoluntatis humanae. non quas habent ex \n diuino adiutorio, sed quas ex libero arbitrio. error autem iste \n superbus est; eorum est enim qui abundant, de quibus dicitur \n in psalmo: obprobrium eis qui abundant et despectio \n superbis, non est ergo ista patientia pauperum, quae \n non perit in aeternum. hic enim pauperes ab illo eam \n diuite accipiunt, cui dicitur: deus meus es tu, quoniam \n bonorum meorum non eges. a quo est omne datum \n optimum et omne donum perfectum, ad quem clamat \n egenus et pauper, qui laudat nomen eius et petendo, quaerendo, \n pulsando dicit: deus meus, eripe me de manu \n peccatoris, de manu legem praetereuntis et iniqui. \n quoniam tu es patientia mea, domine, spes mea a iuuentute \n mea. isti autem, qui abundant et egere ad dominum \n dedignantur, ne ab illo accipiant ueram patientiam, de sua \n falsa gloriantes consilium inopis uolunt confundere, quoniam \n dominus spes eius est, nec adtendunt, cum homines \n sunt et suae, id est humanae uoluntati tantum tribuunt, in \n illud se incurrere. quod scriptum est: maledictus omnis \n qui spem suam ponit in homine. unde etiamsi eis contingat, \n ut aliqua dura et aspera, uel ne displiceant hominibus\n\n \n\n \n \n \n uel ne grauiora patiantur uel sibi placendo et amando praesumptionem \n suam eadem ipsa superbissima uoluntate sustineant, \n hoc illis dicendum est de patientia, quod de sapientia \n beatus Jacobus Iacobus apostolus dicit: non est ista sapientia desursum \n descendens, sed terrena, animalis, diabolica. \n cor enim non sit superbonim superborum falsa patientia, sicut superborum \n est falsa sapientia? a quo est autem uera sapientia, ab illo \n est et uera patientia. huic enim cantat ille spiritu pauper: \n deo subiecta est anima mea, quoniam ab ipso est patientia \n mea. \n \n \n \n","13":"\n Sed respondent et loquuntur dicentes: sicut uoluntas \n hominis sine ullo dei adiutorio uiribus liberi arbitrii tam \n multa grauia et horrenda perfert, siue in animo siue in corpore, \n ut mortalis uitae huius et peccatorum delectatione perfruatur, \n cur non eodem modo eadem ipsa uoluntas hominis \n eisdem uiribus liberi arbitrii non ad hoc expectans se diuinitus \n adiuuari, sed sibi naturali possibilitate sufficiens quidquid \n laboris uel doloris ingeritur, pro iustitia et uita aeterna \n patientissime sustinet? an uero, inquiunt, idonea est iniquorum \n uoluntas deo non adiuuante, ut se ipsi in cruciatibus \n pro iniquitate et, antequam ab aliis crucientur, exerceant; \n idonea est uoluntas moras uitae huius amantium, ut deo non \n adiuuante inter atrocissima et longa tormenta in mendacio\n\n \n\n \n \n \n perseuerent, ne sua facinora confitentes iubeantur occidi, et \n non est idonea iustorum uoluntas, nisi eis uires desuper suggerantur, \n quaslibet poenas uel ipsius decore iustitiac iustitiae uel \n aeternae uitae amore perferre? \n \n \n","14":"\n Qui haec dicunt, non intellegunt et quemque \n iniquorum tanto esse ad quaecumque mala perferenda duriorem, \n quanto in eo maior est cupiditas mundi, et quemque \n iustorum tanto esse ad quaecumque mala perferenda fortiorem. \n quanto in eo maior est caritas dei. sed cupiditas mundi initium \n habet ex arbitrio uoluntatis, progressum ex iucunditate \n uoluptatis, firmamentum ex uinculo consuetudinis; caritas \n autem dei diffusa est in cordibus nostris, non utique \n ex nobis, sed per spiritum sanctum qui datus est nobis. \n proinde ab illo est patientia iustorum, per quem diffunditur \n caritas eorum. quam caritatem laudans atque commendans \n apostolus inter cetera eius bona dixit eam et cuncta sufferre. \n caritas, inquit, magnanima est, et paulo post ait: omnia \n tolerat. quanto ergo maior est in sanctis caritas dei, tanto \n magis pro eo quod diligitur, et quanto maior est in peccatoribus \n cupiditas mundi, tanto magis pro eo, quod concupiscitur, \n omnia tolerantur. ac per hoc inde est patientia uera \n iustorum, unde est in eis caritas dei; et inde est patientia \n falsa iniquorum, unde est in eis cupiditas mundi. propter \n quod dicit Johannes Iohannes apostolus: nolite diligere mundum\n\n \n \n \n nec ea quae in mundo sunt. si quis dilexerit mundum, \n dilectio patris non est in ipso, quoniam omne quod \n est in mundo, concupiscentia carnis est et concupiscentia \n oculorum et ambitio saeculi: quae non est \n ex patre, sed ex mundo est. haec igitur concupiscentia, \n quae non est ex patre, sed ex mundo, quando fuerit in homine \n uehementior et ardentior, tanto fit quisque pro eo, quod concupiscit, \n omnium molestiarum dolorumque patientior. idcirco, \n sicut supra diximus, non est ista patientia desursum descendens; \n patientia uero piorum desursum est descendens a patre \n luminum. itaque illa terrena est, ista caelestis, illa animalis, \n ista spiritalis, illa diabolica, ista deifica, quoniam concupiscentia, \n qua fit, ut peccantes omnia pertinaciter patiantur, ex \n mundo est; caritas autem, qua fit, ut recte uiuentes omnia \n fortiter patiantur, ex deo est. et ideo illi falsae patientiae \n potest sine adiutorio dei uoluntas humana sufficere tanto \n durior, quanto cupidior, et eo tolerabilius mala sustinens, \n quo ipsa fit peior; huic autem, quae uera patientia est, ideo \n uoluntas humana, nisi desuper adiuta et inflammata, non sufficit, \n quia spiritus sanctus est ignis eius, quo nisi accensa \n diligat inpassibile bonum, ferre non potest quod patitur malum. \n \n \n","15":"\n Sicut enim diuina testantur eloquia, deus caritas \n est, et qui manet in caritate, in deo manet, et \n deus in illo manet. quisquis ergo contendit haberi posse\n\n \n\n \n \n \n dei caritatem sine dei adiutorio, quid aliud contendit nisi \n haberi deum posse sine deo? quis autem hoc dicat christianus Christianus , \n quod nullus dicere audeat insanus? exultans ergo apud \n apostolum uera, pia fidelisque patientia dicit ore sanctorum: \n quis nos separabit a caritate Christi? tribulatio? an \n augustia? an persecutio? an fames? an nuditas? an \n periculum? an gladius? sicut scriptum est, quia propter \n te mortificamur tota die, deputati sumus sicut \n oues uictimae. sed in his omnibus superuincimus per \n eum, qui delexit. nos; non ergo per nos, sed per eum, \n qui dilexit nos. deinde sequitur et adiungit: certus sum \n enim, quia neque mors neque uita neque angeli neque \n principatus neque praesentia neque futura neque \n altitudo neque profundum neque creatura alia poterit \n nos separare a caritate dei, quae est in Christo Iesu \n domino nostro. haec est illa caritas dei, quae diffunditur \n in cordibus nostris, non ex nobis, sed per spiritum \n sanctum qui datus est nobis; malorum autem \n concupiscentia, propter quam in eis est falsa patientia, \n non est ex patre, sicut dicit apostolus Iohannes, sed ex \n mundo est. \n \n \n","16":"\n Hic dicet aliquis: si ex mundo est concupiscentia \n malorum, per quam fit, ut mala omnia pro eo quod \n \\'ab illis concupiscitur perferant, quo modo ex eorum dicitur\n\n \n\n \n \n \n uoluntate? quasi uero non et ipsi ex mundo sint, cum ab eis \n diligitur mundus deserto eo, per quem factus est mundus; \n seruiunt enim creaturae potius quam creatori, qui est \n benedictus in saecula. siue itaque mundi uocabulo Iohannes \n apostolus dilectores significauerit mundi, uoluntas, quae \n ex ipsis est, utique ex mundo est; siue mundi nomine caelum \n et terram et quaecumque in eis sunt, hoc est uniuersam \n conplexus sit creaturam, uoluntas procul dubio creaturae, quae \n non est creatoris, ex mundo est. propter quod talibus dominus \n dicit: uos de deorsum estis, ego de sursum sum; uos \n de hoc mundo estis, ego non sum de hoc mundo. apostolis \n autem dicit: si de hoc mundo essetis, mundus \n quod suum est diligeret. sed ne sibi amplius adrogarent, \n quam eorum mensura poscebat, et hoc, quod eos non esse \n dixit ex mundo, naturae putarent esse, non gratiae, quia \n nero uero , inquit, de mundo non estis, sed ego elegi uos de \n mundo, propterea odit uos mundus. ergo de mundo \n erant; nam, ut non essent de mundo, electi sunt de mundo. \n \n \n","17":"\n Hanc autem electionem non praecedentium in \n bonis operibus meritorum, sed electionem gratiae demonstrans \n apostolus sic inquit: et in hoc tempore reliquiae per \n electionem gratiae saluae factae sunt; si autem gratia, \n iam non ex operibus; alioquin gratia iam non est \n gratia. haec est electio gratiae, id est electio, qua per dei\n\n \n\n \n \n \n gratiam homines eliguntur, haec est, inquam, electio gratiae. \n qua omnia bona merita praeueniuntur humana. si enim ullis \n bonis meritis datur, iam non gratis donatur, sed debita redditur, \n ac per hoc non uero nomine gratia nuncupatur, ubi \n merces, sicut idem dicit apostolus, non inputatur secundum \n gratiam, sed secundum debitum. si autem, ut uera \n sit gratia, id est gratuita, nihil inuenit in homine, cui merito \n debeatur \u2014 quod bene intellegitur et in eo, quod dictum \n est: pro nihilo saluos facies eos \u2014 profecto ipsa dat \n merita, non meritis datur. praeuenit ergo etiam fidem, ex qua \n omnia bona opera incipiunt; iustus enim, sicut scriptum \n est, ex fide uiuit. porro autem gratia non solum adiuuat \n iustum, uerum etiam iustificat inpium. et ideo etiam cum \n adiuuat iustum et uidetur eius meritis reddi, nec sic desinit \n esse gratia, quoniam id adiuuat, quod est ipsa largita. propter \n hanc itaque gratiam, quae cuncta bona merita humana praecedit, \n non solum Christus ab iupiis inpiis occisus est, uerum etiam \n pro inpiis mortuus est. et antequam moreretur, non \n utique iustos, sed iustificandos elegit apostolos, quibus ait: \n ego uos de mundo elegi. quibus enim dixit: demundo \n non estis, et, ne putarent se numquam fuisse de mundo. \n mox addidit: sed ego uos de mundo elegi, profecto, ut \n de mundo non essent, ipsius in eos electione conlatum est.\n\n \n\n \n \n \n quocirca si per suam iustitiam, non per gratiam eius eligerentur, \n non de mundo electi essent, quoniam de mundo iam \n non essent, si iam iusti essent. deinde propterea sunt electi, \n quia iam iusti erant; ipsi priores iam dominum elegerant. \n quis enim potest esse iustus, nisi eligendo iustitiam? finis \n autem legis Christus ad iustitiam omni credenti, qui \n factus est nobis sapientia a deo et iustitia et sanctificatio \n et redemptio, ut, quemadmodum scriptum est, \n qui gloriatur in domino glorietur. ipse est ergo nostra \n iustitia. \n \n \n \n","18":"\n Vnde et antiqui iusti ante incarnationem uerbi \n in hac fide Christi et in hac uera iustitia, quod est nobis \n Christus, iustificati sunt, hoc credentes futurum quod nos \n credimus factum: et ipsi gratia salui facti per fidem \n non ex semet ipsis, sed dei dono, non ex operibus, \n ne forte extollerentur. bona quippe opera eorum non praeuenerunt \n dei misericordiam, sed subsecuta sunt. ipsi quippe \n audierunt, ipsi scripserunt longe antequam Christus uenisset \n in carne: miserebor, cui misertus ero, et misericordiam \n praestabo, cui misericors fuero. ex quibus dei \n uerbis tanto post apostolus Paulus diceret: igitur non uolentis \n neque currentis, sed miserentis est dei. ipsorum \n etiam uox est longe antequam Christus uenisset in carne:\n\n \n\n \n \n \n deus meus, misericordia eius praeueniet me. quomodo \n autem possent alieni esse a fide Christi, quorum caritate \n etiam nobis praenuntiatus est Christus, sine cuius fide \n quisquam mortalium nec fuit nec est nec esse aliquando \n poterit iustus? si ergo iam iusti a Christo eligerentur apostoli, \n prius illum ipsi elegissent, ut iusti eligi possent, quia \n sine illo iusti esse non possent. sed non ita factum est; ipse \n quippe illis ait: non uos me elegistis, sed ego uos \n elegi. unde dicit apostolus Iohannes: non quod dilexerimus \n deum. sed quia ipse dilexit nos. \n \n \n \n","19":"\n Quod cum ita sit, quid est homo utens in hac \n uita propria uoluntate, antequam eligat et diligat deum, nisi \n iniustus et inpius? quid est, inquam, homo aberrans a \n creatore creatura, nisi creator eius memor sit eius et eligat \n eum gratis et diligat gratis? quia ipse non potest eligere \n uel diligere, nisi prius electus dilectusque curetur, qui caecitate \n eligenda non cernit et langore diligenda fastidit. sed \n forte quis dicat: quomodo deus prius eligit et diligit iniquos, \n ut iustificet eos, cum scriptum sit: odisti, domine, omnes, \n qui operantur iniquitatem? quomodo putamus \n nisi miro et ineffabili modo? et tamen etiam non possumus\n\n \n\n \n \n \n cogitare, quod medicus bonus aegrotum et odit et diligit? \n odit enim, quia aegrotat, qui diligit, ut aegritudinem pellat. \n \n \n","20":"\n Haec propter caritatem dicta sint, sine qua in \n nobis non potest esse uera patientia, quoniam in bonis caritas \n dei est, quae tolerat omnia, sicut in malis mundi cupiditas. \n sed haec caritas per spiritum sanctum est in nobis, qui \n datus est nobis. unde a quo nobis est caritas, ab illo patientia. \n mundi autem cupiditas quando patienter sustinet onera cuiuslibet \n calamitatis, gloriatur de uiribus propriae uoluntatis \n tamquam de stupore morbi, non de robore sanitatis. insana \n est ista gloriatio; non est patientiae, sed dementiae. uoluntas \n ista tanto uidetur patientior acerborum malorum, quanto est \n anidior auidior temporalium bonomm bonorum , quia inanior aeternorum. \n \n \n","21":"\n Quodsi eam exagitat et inflammat fallacibus \n uisis et suasionibus inmundus et diabolicus spiritus et maligna \n conspiratione sociatus efficit hominis uoluntatem uel \n errore dementem uel adpetitu cuiuslibet mundanae delectationis \n ardentem quaecumque uidentur intolerabilia mirabiliter \n sustinere, non tamen ideo etiam uoluntas mala sine instigatione \n alterius inmundi spiritus sicut uoluntas bona sine adiutorio \n sancti spiritus non potest esse. nam esse posse\n\n \n\n \n \n \n uoluntatem malam etiam sine aliquo spiritu uel seducente uel incitante \n in ipso diabolo satis ostenditur. qui per nullum aliam alium \n diabolum propria uoluntate factus diabolus inuenitur. uolantas uoluntas \n itaque mala siue cupiditate rapiatur siue timore reuocetur \n siue laetitia diffundatur siue tristitia contrahatur atque in his \n omnibus perturbationibus animi quaecumque sunt aliis uel \n alio tempore grauiora contemnat et perferat. potest et sine \n alterius spiritus instinctu se ipsa seducere et defectu a superioribus \n in inferiora lapsando, quanto iucundius aestimauerit. \n quod adipisci adpetit uel amittere metuit uel adeptum \n gaudet uel amissum dolet, tanto tolerabilius pro eo ferre, \n quod sibi minus est ad patiendum quam illud ad fruendum. \n quidquid enim illud est, ex creatura est, cuius nota uoluntas \n est. quodam modo enim familiari contactu atque conexu ad \n experiendam eius suauitatem adiacet amanti creaturae amata \n creatura. \n \n \n","22":"\n Voluptas autem creatoris, de qua scriptum est: \n et torrente uoluptatis tuae potabis eos, longe altenus alterius \n generis est; neque enim, sicut nos, creatura est. nisi \n ergo amor eius detur inde nobis, non est, unde esse possit \n in nobis. ac per hoc uoluntas bona, qua diligitur deus, in \n homine non potest esse, nisi in quo deus operatur et \n uelle. haec igitur uoluntas bona, id est uoluntas deo fideliter\n\n \n\n \n \n \n subdita, uoluntas sanctitate superni ardoris accensa, uoluntas, \n quae diligit deum et proximum propter deum, siue amore, \n de quo respondet apostolus Petrus: domine, tu scis quia \n amo te, siue timore, de quo dicit apostolus Paulus: in \n timore et tremore ueatram uestram ipsorum salutem operamini, \n siue gaudio, de quo dicit: spe gaudentes, in \n tribulatione patientes, siue tristitia, qualem se dicit \n habuisse magnam pro fratribus suis, quaecumque amara et \n aspera sufferat, cantas caritas dei est, quae omnia tolerat, quae \n non diffunditur in cordibus nostris, nisi per spiritum \n sanctum, qui datus eat nobis. \n \n Vnde nequaquam dubitante pietate sicut caritas \n sancte amantium, ita patientia pie tolerantium dei donum est. \n neque enim scriptura diuina fallit aut fallitur, quae non solum \n in ueteribus libris habet huius rei testimonia, cum deo dicitur: \n patientia mea tu es, et: ab ipso est patientia mea, et \n ubi alius propheta dicit accipere nos spiritum fortitudinis, \n uerum etiam in apostolicis litteris legitur: quia uobis donatum \n est pro Christo non solum ut credatis in eum, \n sed ut etiam patiamini pro eo. non ergo quasi de proprio \n faciat animum elatum quod sibi audit esse donatum. \n \n \n","23":"\n Si quis autem non habens caritatem, quae pertinet ad \n unitatem spiritus et uinculum pacis, quo catholica ecclesia \n congregata conectitur, in aliquo schismate constitutus, ne\n\n \n\n \n \n \n Christum neget, patitur tribulationes, angustias, famem, nuditatem, \n persecutionem, pericula, carceres, uincula, tormenta, \n gladium uel flammas uel bestias uel ipsam crucem timore \n gehennarum et ignis aeterni, nullo modo ista culpanda sunt, \n immo uero et hic laudanda patientia est. non enim dicere \n poterimus melius ei fuisse, ut Christum negando nihil eorum \n pateretur, quae passus est confitendo, sed existimandum est \n fortasse tolerabilius ei futurum iudicium, quam si Christum \n negando cuncta illa uitaret, ut illud, quod ait apostolus: si \n tradidero corpus meum ut ardeam, caritatem autem \n non habeam, nihil mihi prodest, nihil [mihi] prodesse \n intellegatur ad regnum caelorum obtinendum, non ad extremi \n iudicii tolerabilius supplicium subeundum. \n \n \n","24":"\n Sed merito quaeri potest, utrum et ista patientia \n donum dei sit, an uiribus tribuenda sit uoluntatis \n humanae, qua quisque ab ecclesia separatus non pro errore. \n qui eum separauit, sed pro ueritate sacramenti seu uerbi, \n quae apud eum remansit, timore poenarum aeternarum poenas \n patitur temporales. cauendum est enim, ne forte, si dei donum \n istam patientiam dixerimus, hi quibus inest etiam ad regnum \n dei pertinere credantur; si autem illam donum dei esse negauerimus, \n cogamur fateri sine adiutorio et munere dei in uoluntate \n hominis esse posse aliquid boni. neque enim hoc non \n est bonum, ut credat homo aeterno supplicio se esse\n\n \n\n \n \n \n puniendum, si negauerit Christum et pro ista fide qualecumque supplicium \n perferat et contemnat humanum. \n \n \n","25":"\n Proinde sicut negandum non est etiam hoc esse donum \n dei, ita intellegendum est alia esse dei dona filiorum illius \n Hierusalem, quae sursum libera est mater nostra. \n \n \n Haec sunt enim quodam modo hereditaria, in quibus \n sumus heredes dei, coheredes autem Christi; alia \n uero, quae possunt accipere etiam filii concubinarum, quibus \n iudaei carnales et schismatici uel haeretici conparantur. quamuis \n enim scriptum est: eice ancillam et filium eius; neque \n enim heres erit filius ancillae cum filio meo \n Isaac, et Abrahae dixit deus: in Isaac uocabitur tibi \n semen, quod sic est apostolus interpretatus, ut diceret: id \n est non qui filii carnis, hi filii dei, sed filii promissionis \n deputantur in semine, ut intellegeremus semen Abrahae \n secundum Isaac propter Christum ad dei filios pertinere, qui \n sunt corpus Christi et membra, id est ecclesia dei una, uera, \n germana, catholica, tenens piam fidem, non eam, quae perelationem \n uel timorem, sed eam, quae per dilectionem operatur: \n tamen etiam filios concubinarum quando a filio suo Isaac \n dimisit Abraham, nonnulla eis largitus est munera, ne relinquerentur \n omni modo inanes, non ut tenerentur heredes. sic \n enim legimus: dedit autem Abraham omnem censum\n\n \n\n \n\n \n\n \n \n \n suum Isaac filio suo; et filiis concubinarum suarum \n dedit Abraham munera et dimisit eos ab Isaac filio \n suo. si ergo filii sumus liberae Hierusalem, alia dona exheredatorum, \n alia intellegamus heredum. hi enim heredes \n sunt, quibus dicitur: non enim accepistis spiritum seruitutis \n iterum in timorem, sed accepistis spiritum \n adoptionis filiorum, in quo clamamus: abba pater. \n \n XXVIII!. 26. Clamemus ergo spiritu caritatis et, donec \n ueniamus ad hereditatem, in qua semper maneamus, liberali \n amore simus, non seruili timore patientes; clamemus, quamdiu \n pauperes sumus, donec illa hereditate ditemur. magna \n quippe inde pignora accepimus, quod ad nos ditandos pauper \n factus est Christus, quo in supernas diuitias exaltato missus \n est, qui sancta desideria nostris cordibus inspiraret spiritus \n sanctus. horum paupenim pauperum adhuc credentium, nondum contemplantium, \n adhuc sperantium, nondum tenentium, adhuc \n desiderio suspirantium, nondum felicitate regnantium, adhuc \n esurientium et sitientium, nondum satiatorum: horum ergo \n pauperum patientia non peribit in aeternum, non quia \n et illic patientia erit, ubi quod toleretur non erit, sed lnon \n peribit\\' dictum est, quia infructuosa non erit. fructum autem \n habebit aeternum, ideo non peribit in aeternum. quisquis enim \n laborat inaniter, cum eum spes fefellerit, propter quam\n\n \n\n \n \n \n laborabat, merito dicit: perdidi tantum laborem; quisquis uero \n ad sui laboris promissa peruenerit, gratulans dicit: non perdidi \n laborem meum. dicitur ergo labor non perisse, non quia \n manet perpetuus, sed quia non est inaniter fusus. sic et patientia \n pauperum Christi, sed ditandorum heredum Christi \n non peribit in aeternum, non quia et illic patienter ferre \n iubebimur, sed quia pro his quae hic patienter pertulimus, \n aeterna beatitudine perfruemur. non dabit finem sempiternae \n felicitati, qui donat temporalem patientiam uoluntati, quia \n utrumque munus donatae donatum est caritati amen.\n\n \n\n \n \n \n \n \n\n"},"edition":"Augustine Saint, Bishop of Hippo, De Patientia","original-urn":"urn:cts:latinLit:stoa0040.stoa056b.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de patientia","urn":"urn:cts:latinLit:stoa0040.stoa056b.opp-lat1-simple"}