{"text":{"1":"Cum me libellos tuos mecum relaturum praecedentibus litteris \n indicassem, instantiam et exactionem pueri quem miseras lentare\n\n \n \n \n nullatenus potui. emisi itaque florulenta beatitudinis tuae opera \n non parum anxius, ne necdum descripta tam iugiter tam grauiter \n ruentibus imbribus labefactarentur. percurri ea semel tantum uniuersa \n miratus. concedat dominus, ut speciosa haec in Christo \n instructionum nostrarum gloriae tuae opera te in paginis tuis duce \n aliquando percenseam. hoc unum precor, ne me diu his institutionibus \n fraudari feras, sed unum me de iuuenibus tuis, quorum \n haec eruditioni ordinasti, habens hoc instantius habere me haec \n nelis uelis , quo me magis aeui senium cum iuuentae imperitia premit. \n memorem te mei dominus ad profectum ecclesiae suae diu semet, \n beatissime papa. \n"},"edition":"Hilary, Saint, Archbishop of Arles, 401-449, Epistulae ad Eucherium","original-urn":"urn:cts:latinLit:stoa0149c.stoa001.opp-lat1","commit":"4b652849b44bb65850745ad94943186208ad49c2","author":"hilary, saint, archbishop of arles, 401-449","meta":"paragraph","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"epistulae ad eucherium","urn":"urn:cts:latinLit:stoa0149c.stoa001.opp-lat1-simple"}