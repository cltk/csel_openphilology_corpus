{"text":{"1":"\n De uirtute animae, quae continentia nominatur, satis \n conuenienter et digne disputare difficile est; sed eiiguitatem exiguitatem \n nostram sub tanti ponderis sarcina ille, cuius haec uirtus \n magnum munus est, adiuuabit. nam qui eam donat continentibus \n fidelibus suis, ipse dat sermonem de illa loquentibus ministris \n suis. denique de re tanta quod ipse dederit locuturi dei \n donum esse continentiam primum dicimus et probamus. in \n libro Sapientiae scriptum habemus, nisi deus det, continentem \n esse neminem posse; dominus de ipsa maiore et gloriosiore \n continentia, quae coniugali uinculo continetur, ait: non \n omnes capiunt uerbum hoc, sed quibus datum est. \n et quoniam ipsa quoque castitas coniugalis nisi contineatur \n ab inlicito concubitu, non potest custodiri, utrumque apostolus \n dei donum esse praedicauit, cum de uita utraque, id est et \n coniugali et ea, quae est sine coniugio, loqueretur dicens: \n uellem omnes homines sic esse sicut me ipsum;\n\n \n\n \n \n \n sed unusquisque proprium donum habet a deo, \n alius sic, alius autem sic. \n \n \n","2":"\n Et ne in sola inferiorum partium carnis libidine continentia \n necessaria uideatur a domino speranda, etiam in \n psalmo canitur: pone, domine, custodiam ori meo et \n ostium continentiae circum labia mea. in hoc autem \n diuini eloquii testimonio si os intellegamus, sicut intellegere \n debemus, ibi posita continentia quantum sit dei munus agnoscimus. \n parum est quippe os corporis continere, ne aliquid \n inde quod non expedit per sonum uocis erumpat; intus est \n os cordis, ubi sibi custodiam et ostium continentiae poni \n desiderauit a domino, qui uerba illa dixit nobisque dicenda \n conscripsit. multa enim corporis ore non dicimus et corde \n clamamus; nullum autem procedit rei alicuius ex ore corporis \n uerbum, cuius est in corde silentium. inde igitur quod non \n emanat, foris non sonat; quod uero emanat inde, si malum \n est, etsi non moueat linguam, inquinat animam. ibi ergo \n ponenda est continentia, ubi et tacentium loquitur conscientia. \n fit enim per ostium continentiae, ut inde non exeat, quod \n etiam clausis labiis carnis uitam polluat cogitantis. \n \n \n \n","3":"\n Denique ut apertius os interius, quod per illa uerba \n significauit, ostenderet, cum dixisset: pone, domine, custodiam \n ori meo et ostium continentiae circum labia \n mea, continuo subdidit: ne declines cor meum in uerba \n maligna. declinatio cordis quid est nisi consensio? nondum \n enim dixit, quisquis in corde occurrentibus suggestionibus \n quorumque uisorum nulla cordis declinatione consensit. si\n\n \n\n \n \n \n autem consensit, iam corde dixit, etiamsi ore non sonuit; \n etiamsi manu uel qualibet corporis parte non fecit, quod \n tamen cogitatione faciendum sibi esse iam statuit, diuinis \n legibus reus quamuis humanis absconditus sensibus uerbo in \n corde dicto nullo facto per corpus admisso. nequaquam uero \n membrum foris mouisset in facto, cuius facti initium non \n intus praecessisset in uerbo. neque enim mendaciter scriptum \n est: initium omnis operis uerbum. multa quippe homines \n faciunt ore clauso, quieta lingua, uoce frenata; sed tamen \n nihil agunt corporis opere, quod non prius dixerint in corde. \n ac per hoc ququiam quoniam multa sunt peccata in interioribus dictis, \n quae non sunt in exterioribus factis, nulla sunt autem in \n exterioribus factis, quae non praecedant in interioribus dictis: \n erit ab utrisque puritas innocentiae, si circum interiora labia \n ponatur ostium continentiae.. \n \n \n \n","4":"\n Propter quod etiam ipse ore proprio dominus ait: mundate \n quae intus sunt, et quae foris sunt munda \n erunt. itemque alio loco cum iudaeorum stultiloquia refutaret, \n quia calumniabantur discipulis eius non lotis manibus manducantibus, \n non quod intrat in os, inquit, coinquinat \n hominem; sed quod procedit ex ore, hoc coinquinat \n hominem. quae sententia si tota de ore corporis accipiatur, \n absurda est. neque enim quem non coinquinat cibus, coinquinat \n uomitus. cibus quippe in os intrat, uomitus ex ore \n procedit. sed procul dubio priora uerba pertinent ad os carnis,\n\n \n\n \n \n \n ubi ait: non quod intrat in os, coinquinat hominem; \n posteriora uero ad os cordis, ubi ait: sed quod procedit \n ex ore, hoc coinquinat hominem. denique cum ab illo \n apostolus Petrus ueluti parabolae huius expositionem eIquireret exquireret , \n ille respondit: adhuc et uos sine intellectu estis? \n non intellegitis, quia omne quod in os intrat, in \n uentrem uadit et in secessum emittitur? hic certe \n in quod intrat cibus os carnis agnoscimus. in his uero, quae \n adiungit, ut agnosceremus os cordis, non sequeretur nostri \n tarditas cordis, nisi et cum tardis ambulare ueritas dignaretur. \n ait enim: quae autem de ore procedunt, de corde \n exeunt, tamquam diceret: cum audis de ore, de corde \n intellege. utrumque dico; sed alterum ex altero expono. habet \n os interius homo interior, et hoc discernit auris interior; de \n hoc ore quae procedunt, de corde exeunt, et ea coinquinant \n hominem. deinde iam relicti oris nomine, quod potest et de \n corpore intellegi, apertius quid dicat ostendit. de corde enim \n exeunt, inquit, cogitationes malae, homicidia, adulteria, \n fornicationes, furta, falsa testimonia, blasphemiae. \n haec sunt quae coinquinant hominem. nihil est certe \n istorum malorum, quae perpetrari etiam membris corporis \n possunt, quod cogitatio non antecedat mala et coinquinet \n hominem, etiamsi aliquid inpediat, ne subsequantur opera \n flagitiosa et facinorosa membrorum. si enim potestas non\n\n \n\n \n \n \n datur, uacat manus ab hominis interfectione, numquid ideo \n mundum est ab scelere cor homicidae? aut si rem subripere \n alienam non ut quis uult potest, numquid ideo in ipsa \n uoluntate fur non est? aut si casta est, quam uult adulterare \n non castus, ideo eam non est in corde moechatus? aut si \n meretrix non inueniatur in fornice, ideo qui eam quaerit, non \n fornicatur in mente? aut si cupienti per mendacium laedere \n proximum tempus uel locus desit, ideo falsum testimonium \n non ore interiore iam dixit? aut si quisquam homines timens \n lingua carnis non audeat sonare blasphemiam, ideo non est \n huius criminis reus, qui dicit in corde suo: non est deus? \n ita cetera mala facta hominum, quae nullus agit corporis \n motus, quae nescit ullus corporis sensus, reos suos occultos \n habent, quos etiam solus inquinat in cogitatione consensus, \n id est interioris uerbum malignum. in quod timens ille declinari \n cor suum ostium continentiae circum labia oris huius \n poni poscit a domino, quod contineat cor, ne diclinetur in \n uerba maligna, contineat autem non sinendo cogitationem \n procedere in consensionem; sic enim secundum praeceptum \n apostolicum non regnat peccatum in nostro mortali corpore \n neque exhibemus membra nostra arma iniquitatis \n peccato. a quo praecepto inplendo alieni sunt utique, qui \n ob hoc ad peccandum membra non mouent, quia potestas \n nulla permittitur: quae si adsit, protinus ex membrorum uelut \n armorum motibus, quis in eis intus regnet, ostendunt. proinde \n quantum in ipsis est, membra sua exhibent arma iniquitatis\n\n \n\n \n\n \n\n \n\n \n \n \n peccato, quia hoc uolunt, quod propterea non exhibent, quia \n non possunt. \n \n \n","5":"\n Ac per hoc illa, quae in genitalibus membris pudicitia \n refrenatis solet maxime ac proprie continentia nominari, nulla \n transgressione uiolatur, si superior continentia, de qua iam diu \n loquimur, in corde seruetur. propterea dominus cum dixisset: \n de corde enim exeunt cogitationes malae, deinde quiid quid \n pertineat ad cogitationes malas secutus adiunxit: homicidia, \n adulteria et cetera. nec dixit omnia; sed quibusdam exempli \n gratia nominatis et alia intellegenda commonuit. quorum nihil \n est, quod fieri possit, si mala cogitatio non praecesserit, qua \n intus instituitur quod foris agitur; et ex cordis ore procedens \n iam coinquinat hominem, etiamsi nulla facultate permissa \n foris per membra corporis non agatur. posito igitur ostio \n continentiae in ore cordis, unde cuncta exeunt, quae coinquinant \n hominem, si nil tale inde permittatur exire, sequitur \n munditia, qua possit iam gaudere conscientia, quamuis nondum \n sit illa perfectio, ubi non luctabitur cum uitio continentia. \n nunc autem quamdiu caro concupiscit aduersus spiritum \n et spiritus aduersus carnem, sat est nobis non consentire M \n malis, quae sentimus in nobis. cum autem fit ista consensio, \n tunc exit ex ore cordis quod coinquinat hominem. cum uero \n per continentiam consensio non tenetur, malum concupiscentiae \n carnalis, contra quod pugnat concupiscentia spiritalis, nocere \n non sinitur. \n \n \n\n","6":"\n Sed aliud est bene pugnare, quod nunc est, quando\n\n \n\n \n \n \n mortis contentioni resistitur, aliud aduersarium non habere, \n quod tunc erit, quando mors nouissima inimica destruetur. \n nam et ipsa continentia, cum frenat cohibetque libidines, simul \n et adpetit bonum, ad cuius inmortalitatem tendimus, et respuit \n malum, cum quo in hac mortalitate contendimus. illius quippe \n amatiix amatrix et spectatrix, huius uero et hostis et testis est, et \n decus adpetens et dedecus fugiens. non utique in cupiditatibus \n frenandis continentia laboraret, si nihil nos contra \n quod deceret liberet, si nihil nostrae bonae uoluntati ex mala \n concupiscentia repugnaret. clamat apostolus, scio, inquit, \n quia non habitat in me, hoc est in carne mea, \n bonum. uelle enim adiacet mihi, perficere autem \n bonum non inuenio. nunc enim fieri bonum potest, ut \n malae concupiscentiae non consentiatur; perficietur autem \n bonum, quando ipsa mala concupiscientia finietur. itemque \n idem doctor gentium clamat: condelector legi dei secundum \n interiorem hominem, uideo autem aliam legem \n in membris meis repugnantem legi mentis meae. \n \n \n","7":"\n Hanc pugnam non experiuntur in se ipsis nisi bellatores \n uirtutum debellatoresque uitiorum; non expugnat concupiscentiae \n malum nisi continentiae bonum. sunt autem, qui legem \n dei omnino nescientes malas concupiscentias nec in hostibus \n deputant eisque miserabili caecitate seruientes insuper etiam \n beatos se putant satiando eas potius quam domando. qui \n uero per legem cognouerunt eas \u2014 per legem enim cognitio\n\n \n\n \n\n \n \n \n peccati, et, concupiscentiam, inquit, nesciebam, nisi \n lex diceret: non concupisces \u2014 et earum tamen oppugnatione \n uincuntur, quia snb sub lege uiuunt, qua iubetur quod \n bonum est, non et datur, non uiuunt sub gratia, quae dat \n per spiritum sanctum quod per legem iubetur: his ideo subintrauit \n lex, ut in eis abundaret delictum. auxit prohibitio \n concupiscentiam eamque fecit inuictam, ut accederet \n praeuaricatio, quae sine lege non fuit, etiamsi peccatum fuit; \n ubi enim non est ]ex nec praeuaricatio. ita lex gratia \n non iuuante prohibens peccatum uirtus est insuper facti \n peccati. unde ait apostolus: uirtus peccati lex. nec mirandum \n est, quod infirmitas humana etiam de lege bona uires \n malo addidit, dum ad ipsam legem faciendam de suis uiribus \n fidit; ignorans quippe dei iustitiam, quam dat infirmo, et \n suam uolens constituere, qua caret infirmus, iustitiae \n dei non est subiectus reprobus et superbus. si autem lex \n factum praeuaricatorem, tamquam ad hoc grauius uulneratum, \n ut desideret medicum, tamquam paedagogus perducit ad gratiam, \n contra suauitatem noxiam, qua uincebat concupiscentia, \n dominus dat suauitatem beneficam, qua delectetur amplius \n continentia, et terra nostra dat fructum suum, quo pascitur \n miles, qui debellat deo iuuante peccatum. \n \n \n","8":"\n Tales milites apostolica tuba isto sonitu accendit in \n proelium. non ergo regnet, inquit, peccatum in uestro\n\n \n\n \n \n \n mortali corpore ad oboediendum desideriis eius, neque \n exhibueritis membra uestra arma iniquitatis peccato, \n sed exhibete uos deo tamquam ex mortuis uiuentes \n et membra uestra arma iustitiae deo. peccatum enim \n uobis non dominabitur; non enim estis sub lege sed \n sub gratia. et alio loco. ergo inquit, fratres, debitores \n sumus non carni, ut secundum carnem uiuamus. si \n enim secundum carnem uixeritis, moriemini; si autem \n spiritu facta carnis mortificaueritis, uiuetis. quotquot \n enim spiritu dei aguntur, hi filii sunt dei. id \n ergo nunc agitur, quamdiu est mortalis haec uita nostra sub \n gratia, ne peccatum, id est concupiscentia peccati \u2014 hanc \n enim hoc loco peccati nomine appellat \u2014 regnet in nostro \n mortali corpore. tunc autem regnare ostenditur, si desideriis \n eius oboeditur. est ergo in nobis peccati concupiscentia, quae \n non est permittenda regnare; sunt eius desideria, quibus non \n est oboediendum, ne oboedientibus regnet. propter quod membra \n nostra non sibi usurpet concupiscentia, sed sibi uindicet continentia, \n ut sint arma iustitiae deo, ne sint arma iniquitatis \n peccato; sic enim nobis peccatum non dominabitur. non enim \n sumus sub lege bonum quidem iubente, non tamen dante, \n sed sumus sub gratia, quae id quod lex iubet faciens nos \n amare potest liberis imperare. \n \n \n","9":"\n Itemque cum hortatur, ut non secundum carnem uiuamus, \n ne moriamur, sed spiritu facta carnis mortificemus, \n ut uiuamus, tuba utique canit, bellum, in quo uersamur,\n\n \n\n \n \n \n ostendit et, ut acriter dimicemus et hostes nostros mortificemus , \n ne ab eis mortificemur, accendit. qui sint uero isti \n hostes, satis euidenter expressit. quos enim a nobis mortifieari \n uoluit, ipsi sunt, opera scilicet carnis. sic enim ait: si autem \n spiritu facta carnis mortificaueritis, uiuetis. et ista \n quae sint ut sciamus, eundem itidem audiamus scribentem \n ad Galatas et dicentem: manifesta autem sunt opera \n carnis, quae sunt fornicationes, inmunditiae, luxuriae, \n idolorum seruitus, ueneficia, inimicitiae, contentiones, \n aemulationes, animositates, dissensiones, haereses, \n inuidiae, ebrietates, comessationes et his similia, quae \n praedico uobis, sicut praedixi, quoniam qui talia \n agunt, regnum dei non possidebunt. ipsum enim etiam \n ibi bellum, -ut haec diceret, ostendebat et ad hos hostes \n mortificandos eadem caelesti et spiritali tuba Christi milites \n excitabat. supra enim dixerat: dico autem, spiritu ambulate \n et desideria carnis ne feceritis. caro enim \n concupiscit aduersus spiritum, spiritus autem aduersus \n carnem. haec enim sibi inuicem aduersantur, \n ut non ea quae uultis faciatis. quodsi spiritu ducimini, \n non estis sub lege. ergo sub gratia constitutos uult \n istum aduersus opera carnis habere conflictum. et haec opera \n carnis ut demonstraret, adiunxit, quae supra commemoraui: \n manifesta autem sunt opera carnis, quae sunt\n\n \n\n \n \n \n fornicationes et cetera, sine siue quae commemorauit siue quae intellegenda \n commonuit, maxime adiciens: et his similia. denique \n in hoc proelio aduersus carnalem quodam modo exercitum \n uelut aliam producens aciem spiritalem, fructus autem \n spiritus est, inquit, caritas, gaudium, pax, longanimitas, \n benignitas, bonitas, fides, mansuetudo, continentia; \n aduersus huius modi non est lex. non ait caduersus \n llaec haec ), ne sola esse putarentur \u2014 quamuis et si hoc diceret, \n omnia debuimus intellegere, quae eiusdem generis bona cogitare \n possemus \u2014 sed ait: aduersus huius modi, et haec \n scilicet et quaecumque similia. uerumtamen quod in eis bonis, \n quae commemorauit, loco ultimo posuit continentiam, de qua \n nunc disputare suscepimus et propter quam multa iam diximus, \n praecipue uoluit eam nostris mentibus inhaerere. ipsa \n quippe in hoc bello ualet plurimum, in quo aduersus carnem \n spiritus concupiscit, quoniam ipsas carnis concupiscentias \n quodam modo crucifigit. unde cum haec dixisset apostolus, \n continuo subiecit: qui autem Iesu Christi suot sunt , carnem \n suam crucifixerunt cum passionibus et concupiscentiis. \n haec est actio continentiae, sic opera carnis mortificantur. \n mortificant uero eos, quos deficientes a continentia ad \n consensionem perpetrandorum talium operum trahit concupiscentia. \n \n \n","10":"\n Vt autem a continentia non deficiamus, aduersus \n illas diabolicarum suggestionum insidias praecipue uigilare\n\n \n\n \n \n \n debemus, ne de nostris uiribus praesumamus; maledictus \n enim omnis qui spem suam ponit in homine. et quis \n est iste nisi homo? non potest ergo ueraciter dicere non se \n spem ponere in homine, qui eam ponit in se. nam et hoc, \n secundum hominem uiuere, quid est nisi secundum carnem \n uiuere? audiat ergo, qui tali suggestione temptatur, et, si ullus \n ei christianus Christianus inest sensus, contremescat, audiat, inquam: si \n secundum carnem uixeritis, moriemini. \n \n \n","11":"\n Sed quispiam dicturus est mihi aliud esse secundum \n hominem uiuere, aliud secundum carnem uinere uiuere : quia uidelicet \n homo rationalis creatura est et in eo rationalis est animus, \n quo distat a pecore; caro autem est infirma et terrena \n pars hominis et ideo secundum eam uiuere uitiosum est. \n propter quod ille, qui secundum hominem uiuit, non utique \n secundum carnem, sed potius secundum eam partem \n hominis uiuit, qua homo est, hoc est secundum spiritum \n mentis, quo pecoribus praeeminet. uerum haec disputatio \n ualet fortaasis fortassis aliquid in scholis philosophorum; nos autem \n ut intellegamus apostolum Christi, libri christiani quemadmodum \n loqui soleant debemus aduertere. fides certe omnium \n nostrum est, ut Christus ueniret, hominem a uerbo dei \n adsumptum, non utique sine anima rationali, sicut quidam\n\n \n\n \n \n \n haeretici uolunt, et tamen legimus: uerbum caro factum \n est et habitauit in nobis. quid hic caro intellegenda est \n nisi homo? et uidebit omnis caro salutare dei, quid \n potest intellegi nisi omnis homo? ad te omnis caro ueniet, \n quid est nisi omnis homo? dedisti ei potestatem omnis \n carnis, quid est nisi omnis hominis? ex operibus legis \n non iustificabitur omnis caro, quid est nisi nullus iustificabitur \n homo? quod idem apostolus alibi manifestius exprimens, \n non, inquit, iustificabitur homo ex operibus \n legis. Corinthios quoque increpat dicens: nonne carnales \n estis et secundum hominem ambulatis? cum carnales \n eos dixisset, non ait \\'secundum carnem ambulatis>, sed: \n secundum hominem, quia et hoc quid uoluit intellegi nisi \n secundum carnem? nam utique si culpabiliter quidem secundum \n carnem, laudabiliter autem secundum hominem ambularetur, \n id est uiueretur, non exprobrans diceret: secundum \n hominem ambulatis. agnoscat homo obprobrium, mutet \n propositum, uitet iuteritum interitum . audi, homo; noli secundum hominem \n ambulare, sed secundum eum, qui fecit hominem; ab \n eo, qui fecit te, noli deficere nec ad te. homo enim dicebat, \n qui tamen non secundum hominem uiuebat: non quia idonei \n sumus cogitare aliquid a nobis quasi ex nobismet \n ipsis, sed sufficientia nostra ex deo est. uide, si secundum \n hominem uiuebat, qui ueraciter ista dicebat. admonens \n ergo apostolus hominem, ne uiuat secundum hominem,\n\n \n\n \n \n \n hominem deo reddit. qui autem uiuit non secundum hominem, \n sed secundum deum, profecto non uiuit etiam secundum se \n ipsum, quia homo est et ipse. sed ideo dicitur etiam secundum \n carnem uiuere, cum ita uiuit, quia et carne sola nominata \n intellegitur homo, quod iam ostendimus. sicut sola anima \n nominata intellegitur homo; unde dictum est: omnis anima \n sublimioribus potestatibus subdita sit, id est omnis \n homo, et: septuaginta quinque animae descenderunt \n in Aegyptum cum Iacob, id est septuaginta quinque \n homines. noli ergo uiuere secundum te ipsum, o homo; inde \n perieras, sed quaesitus es. noli, inquam, uiuere secundum te \n ipsum; si perieras, inuentus es. noli carnis accusare naturam, \n quando audis: si secundum carnem uixeritis, moriemini. \n sic enim dici potuit et uerissime potuit: si secundum uos \n uixeritis, moriemini. nam diabolus non habet carnem et tamen, \n quia secundum se ipsum uiuere uoluit, in ueritate non \n stetit. quid ergo mirum, si secundum se ipsum uiuens, cum \n loquitur mendacium, de suo loquitur? quod uerum de \n illo ueritas dixit. \n \n \n","12":"\n Cum ergo audis: peccatum uobis non dominabitur, \n noli de te fidere, ut peccatum non dominetur, sed de \n illo, cui dicit orans quidam sanctus: itinera mea dirige \n secundum uerbum tuum, et non dominetur mihi omnis\n\n \n\n \n \n \n iniquitas. etenim ne fortasse, cum audissemus: peccatum \n nobis non dominabitur, nos ipsos extolleremus et uiribus \n nostris hoc tribueremus, statim hoc uidit apostolus atque \n subiecit: non enim estis sub lege, sed sub gratia. gratia \n itaque facit, ut peccatum tibi non dominetur. noli ergo de te \n fidere, ne multo amplius inde tibi dominetur. et cum audimus: \n si spiritu actiones carnis mortificaueritis, uiuetis, non \n hoc tantum bonum spiritui nostro, quasi per se ipsum possit \n ista, tribuamus. nam ne istum carnalem sensum spiritu mortuo \n potius quam mortificante saperemus, ilico addidit: quotquot \n enim spiritu dei aguntur, hi filii eunt sunt dei. itaque ut \n spiritu nostro opera carnis mortificemus, spiritu dei agimur, \n qui dat contiuentiam continentiam , qua frenemus, domemus, uincamus concupiscentiam. \n \n \n","13":"\n In hoc tam magno proelio, in quo uiuit homo sub \n gratia et, cum bene pugnat adiutus, exultat in domino cum \n tremore, non desunt tamen etiam strenuis bellatoribus et \n operum carnis quamuis inuictis mortificatoribus aliqua uulnera \n peccatorum, propter quae sananda cotidie ueraciter dicant: \n dimitte nobis debita nostra, contra eadem uitia et contra \n diabolum principem regemque uitionlffi uitiorum multo uigilantius et \n acrius ipsa oratione certantes, ne aliquid ualeant mortiferae \n suggestiones eius, quibus instigat insuper peccatorem ad sua\n\n \n\n \n \n \n excusanda potius quam accusanda peccata, ac sic illa uulnera \n non modo non sanentur, uerum etiam, etsi mortifera non \n erant, grauiter et letaliter infligantur. et hic ergo cautiore opus \n est continentia, qua cohibeatur superbus hominis adpetitus, \n quo placet sibi et non uult culpabilis inueniri dedignaturque, \n cum peccat, conuinci quod ipse peccauerit, non salubri humilitate \n suscipiens accusationem sui, sed excusationem potius \n ruinosa elatione conquirens. ad hanc superbiam cohercendam \n continentiam petiuit a domino ille, cuius superius uerba iam \n posui et, sicut potui, commendaui. namque cum dixisset: \n pone, domine, custodiam ori IDeo meo et ostium continentiae \n circum labia mea. ne declines cor meum in uerba \n maligna, unde hoc diceret euidentius explicans, ad excusandas \n excusationes, inquit, in peccatis. quid enim \n malignius his uerbis, quibus malus malum se neget, etiam \n de opere malo conuictus quod negare non ualeat? et quoniam \n factum non potest tegere nec bene factum potest dicere et a \n se factum uidet patere, quaerit in alium referre quod fecit, \n tamquam inde posset auferre quod meruit. nolens se esse \n reum addit potius ad reatum et sua excusando non accusando \n peccata ignorat non se poenam remouere, sed ueniam. apud \n homines enim iudices, quoniam falli possunt, quacumque \n uelut purgare fallacia quod perperam factum est prodesse \n aliquid uidetur ad tempus; apud deum autem, qui falli non \n potest, non est adhibenda fallax defensio, sed uerax confessio \n peccatorum.\n\n \n\n \n \n \n \n \n","14":"\n Et alii quidem, qui sua consueuerunt excusare peccata, \n fato se ad peccandum queruntur inpelli, tamquam hoc decreuerint \n sidera et caelum prius talia decernendo peccauerit, ut \n homo postea talia committendo peccaret; alii fortunae malunt \n inputare, quod peccant: qui omnia fortuitis casibus agitaii agitari \n putant nec tamen hoc se fortuita temeritate, sed perspecta \n ratione sapere atque asseuerare contendunt. qualis ergo dementia \n est disputationes suas rationi tribuere et actiones \n suas casibus subiugare? alii totum, quod male faciunt, in \n diabolum referunt nec uolunt cum illo habere uel partem, \n cum illum sibi occultis suggestionibus mala suasisse suspicari \n possint, se autem illis suggestionibus, undecumque fuerint, \n consensisse dubitare non possint. sunt etiam, qui excusationem \n suam extendunt in accusationem dei, diuino iudicio miseri, \n suo autem furore blasphemi. etenim aduersus eum ex contrario \n principio inducunt mali substantiam rebellantem, cui non \n potuisset resistere, nisi substantiae naturaeque suae partem \n eidem rebellanti contaminandam corrumpendamque miscuissetet miscuisset \n tunc peccare dicunt, quando natura mali praeualet naturae \n dei. haec Manichaeorum est inmundissima insania, quorum \n machinamenta diabolica facillime ueritas indubitata subuertit, \n quae dei naturam incontaminabilem atque incorruptibilem con- \n Stetur . quid autem flagitiosae contaminationis et corruptionis \n de istis merito non creditur, a quibus deus, qui summe atque\n\n \n \n \n incomparabiliter bonus est, contaminabilis et corruptibilis \n creditur? \n \n \n","15":"\n Sunt et hi, qui eo modo in excusatione peccatorum \n suorum accusant deum, ut dicant ei placere peccata. nam si \n displicerent, inquiunt, nullo modo ea fieri omnipotentissima \n utique potestate permitteret. quasi uero inpunita peccata esse \n permiserit etiam in eis, quos a supplicio sempiterno remissione \n liberat peccatorum. nullus quippe debitae grauioris poenae \n accipit ueniam, nisi qualemcumque, etsi longe minorem quam \n debebat, soluerit poenam; atque ita inpertitur largitas misericordiae, \n ut non relinquatur etiam iustitia disciplinae. nam et \n peccatum, quod inultum uidetur, habet pedisequam poenam \n suam, ut nemo de admisso nisi aut amaritudine doleat aut \n caecitate non doleat. sicut ergo tu dicis: cur permittit ista, \n si displicent? ita ego dico: cur punit ista, si placent? ac per \n hoc sicut ego confiteor, quod omnino ista non fierent, nisi \n ab omnipotente permitterentur, ita tu confitere facienda non \n esse. quae a iusto puniantur, ut non faciendo quae punit \n mereamur ab eo discere cur permittit esse quae puniat. perfectorum \n est enim, sicut scriptum est, solidus cibus, \n in quo hi, qui bene profecerunt, iam intellegunt ad omnipotentiam \n dei potius id pertinuisse, ut ex libero arbitrio uoluntatis \n uenientia mala esse permitteret. tam quippe est omnipotens \n bonitas eius, ut etiam de malis possit facere bona, sine siue \n\n \n\n \n \n \n ignoscendo siue sanando siue ad utilitates piorum coaptando \n atque uertendo siue etiam iustissime uindicando. omnia namque \n ista bona sunt et deo bono atque omnipotente dignissima \n nec tamen fiunt nisi de malis. quid igitur melius, quid omnipotentius \n eo, qui cum mali nihil faciat, bene etiam de malis \n facit? clamant ad eum qui male fecerunt: dimitte nobis \n debita nostra: exaudit, ignoscit. nocuerunt sua mala peccantibus: \n subuenit eorum medeturque languoribus. saeuiunt \n suorum hostes: de illorum saeuitia facit martyres. postremo \n etiam condemnat eos, quos damnatione iudicat dignos: sua \n licet illi mala patiantur, facit tamen ille quod bonum est. \n non potest enim bonum non esse, quod iustum est; et \n utique sicuti iniustum est peccatum, ita iustum est peccati \n supplicium. \n \n \n","16":"\n Non autem potestas deo defuit talem facere hominem, \n qui peccare non posset; sed maluit eum talem facere, cui \n adiaceret peccare, si uellet, non peccare, si nollet, hoc prohibens, \n illud praecipiens: ut prius illi esset bonum meritum \n non peccare et postea iustum praemium non posse peccare. \n nam etiam tales sanctos suos in fine facturus est, qui omnino \n peccare non possint. tales habet quippe etiam nunc angelos \n suos, quos in illo sic amamus, ut de nullo eorum ne peccando \n fiat diabolus formidemus: quod de nemine homine iusto in \n huius uitae mortalitate praesumimus. tales autem omnes \n futuros in illius uitae inmortalitate confidimus; omnipotens\n\n \n\n \n \n \n enim deus, qui operatur etiam bona de nostris malis, qualia \n dabit bona, cum liberauerit ab omnibus malis? multa de bono \n usu mali copiosius possunt et subtilius disputari; sed neque \n hoc isto sermone suscepimus et eius nimia uitanda est \n longitudo. \n \n \n \n","17":"\n Nunc ergo ad illud, propter quod diximus ista, \n redeamus. continentia nobis opus est, et eam diuinum diurnum esse \n munus cognoscimus, ne declinetur cor nostrum in uerba \n maligna ad excusandas excusationes in peccatis. cui autem \n peccato cohibendo non habemus necessariam continentiam, ne \n committatur, quando et hoc ipsa cohibet, ne commissum si \n fuerit nefaria superbia defendatur? uniuersaliter ergo continentia \n nobis opus est, ut declinemus a malo. ut autem faciamus \n bonum, ad aliam uidetur uirtutem, hoc est ad iustitiam pertinere. \n hoc nos admonet sacer psalmus, ubi legimus: declina \n a malo et fac bonum. quo autem fine ista faciamus, mox \n addidit dicens: quaere pacem et sequere eam. pax enim \n perfecta tunc erit nobis, quando natura nostra creatori suo \n inseparabiliter cohaerente nihil nobis repugnabit ex nobis. \n hoc et ipse saluator uoluit, quantum mihi uidetur, intellegi, \n ubi ait: sint lumbi uestri praecincti et lucernae \n ardentes. quid est lumbos praecingere? libidines cohercere, \n quod est continentiae; lucernas uero ardentes habere bonis \n operibus lucere atque feruere, quod est iustitiae. neque hic \n tacuit, quo fine ista faciamus, addendo atque dicendo: et \n uos similes hominibus expectantibus dominum\n\n \n\n \n \n \n suum, quando ueniat a nuptiis. cum enim uenerit, nos \n remunerabit, qui continuimus nos ab his quae cupiditas et \n ea quae imperauit caritas fecimus, ut in eius perfecta et sempiterna \n pace sine ulla mali contentione et cum summa boni \n delectatione regnemus. \n \n \n \n","18":"\n Omnes ergo, qui credimus in deum uiuum et uerum, \n cuius summe bona inmutabilisque natura nec mali aliquid \n facit nec mali aliquid patitur, a quo est omne bonum, quod \n etiam minui potest, et qui suo bono quod ipse est omnino \n minui non potest, cum audimus apostolum dicentem: spiritu \n ambulate et concupiscentias carnis ne perfeceritis. \n caro enim concupiscit aduersus spiritum, \n spiritus autem aduersus carnem; haec enim inuicem \n aduersantur, ut non ea quae uultis faciatis, \n absit, ut credamus, quod Manichaeorum credit insania, \n duas hic demonstratas esse naturas ex contrariis inter se \n principiis confligentes, unam mali, alteram boni. prorsus ista \n duo ambo sunt bona: et spiritus bonum est et caro bonum. \n et homo, qui ex utroque constat, uno imperante, alio seruiente, \n utique bonum est, sed mutabile bonum: quod tamen fieri \n non posse nisi ab incommutabili bono, a quo est omne bonum \n creatum, siue paruum siue magnum; sed quamlibet paruum, \n a magno tamen factum; et quamlibet magnum, nullo modo \n tamen factoris magnitudini comparandum. uermn uerum in hac bona \n hominis et bene a bono condita institutaque natura nunc \n bellum est, quoniam salus nondum est. languor sanetur, pax\n\n \n\n \n\n \n\n \n \n \n est. languorem autem istum culpa meruit, natura non habuit. \n quam sane culpam per lauacrum regenerationia regenerationis dei gratia \n fidelibus iam remisit; sed sub eiusdem medici manibus adhuc \n natura cum suo languore confligit. in tali autem pugna sanitas \n erit tota uictoria: nec temporaria sanitas, sed aeterna, ubi non \n solum finiatur hic languor, uerum etiam deinceps nullus \n oriatur. propter quod adloquitur iustus animam suam et dicit: \n benedic, anima mea, dominum, et noli obliuisci \n omnes retributiones eius, qui propitius fit omnibus \n iniquitatibus tuis, qui sanat omnes languores \n tuos. propitius fit iniquitatibus, cum peccata dimittit, sanat \n languores, cum desideria praua compescit; propitius fit iniquitatibus \n dando indulgentiam, sanat languores dando continentiam. \n illud factum est in baptismate confitentibus, hoc fit in agone \n certantibus, in quo a nobis noster per eius adiutorium uincendus \n est morbus. etiam nunc illud fit, quo exaudimur \n dicentes: dimitte nobis debita nostra; hoc autem, cum \n exaudimur dicentes: ne nos inferas in temptationem. \n unusquisque enim temptatur, sicut ait Iacobus apostolus, \n a concupiscentia sua abstractus et inlectus. contra \n quod uitium medicinale poscitur adiutorium ab illo, qui potest \n omnes huiusce modi languores sanare, non a nobis alienae \n separatione, sed in nobis nostrae reparatione naturae. unde \n et praedictus apostolus non ait: unusquisque temptatur \n a concupiscentia, sed addidit: sua, ut qui hoc audit\n\n \n\n \n \n \n intellegat quomodo clamare debeat: ego dixi, domine, \n miserere mei, sana animam meam, quoniam peccaui \n tibi. non enim sanatione indiguisset, nisi se ipsa peccando uitiasset, \n ut aduersus eam sua caro concupisceret, id est ipsa \n sibimet ipsi ex ea parte qua in carne infirmata est repugnaret. \n \n \n \n","19":"\n Caro enim nihil nisi per animam concupiscit; \n sed concupiscere caro aduersus spiritum dicitur, quando anima \n carnali concupiscentia spiritui reluctatur. totum hoc nos sumus. \n et caro ipsa, quae discedente anima moritur, nostra pars infirma \n est, non fugienda dimittitur, sed recipienda reponitur nec recepta \n ulterius relinquetur. seminatur autem corpus animale, \n resurget corpus spiritale. tunc iam caro nihil concupiscet \n aduersus spiritum, quando et ipsa spiritalis uocabitur, quoniam \n spiritui non solum sine ulla repugnantia, uerum etiam sine \n ulla corporalis alimenti indigentia in aeternum uiuificanda \n subdetur. haec igitur duo, quae nunc inuicem aduersantur in \n nobis, quoniam in utroque nos sumus, ut concordent oremus \n et agamus. non enim alterum eorum putare debemus inimicum, \n sed uitium, quo caro concupiscit aduersus spiritum: quod \n sanatum nec ipsum erit et substantia utraque salua erit et \n in utraque nulla pugna erit. audiamus apostolum. scio, inquit, \n quia non habitat in me, hoc est in carne mea, bonum. \n hoc utique ait, quia uitium carnis in re bona non est bonum: \n quod cum esse destiterit, caro erit, sed iam uitiata uel uitiosa \n non erit. quam tamen ad nostram pertinere naturam idem \n doctor ostendit prius dicendo: scio, quia non habitat in\n\n \n\n \n\n \n \n \n me, quod ut exponeret, addidit: hoc est in carne mea. \n bonum. se itaque dicit esse carnem suam. non ergo ipsa \n est inimica nostra; et quando eius uitiis resistitur, ipsa amatur, \n quia ipsa curatur. nemo enim umquam carnem suam \n odio habuit, sicut ipse apostolus dicit. et alio loco ait: \n igitur ipse ego mente seruio legi dei, carne autem \n legi peccati. audiant qui aures habent: igitur ipse ego, ego \n mente, ego carne; sed mente seruio legi dei, carne autem \n legi peccati. quo modo carne legi peccati? numquid \n concupiscentiae consentiendo carnali? absit; sed motus desideriorum \n illic habendo, quos habere nolebat et tamen habebat. \n sed eis non consentiendo mente seruiebat legi dei et tenebat \n membra, ne fierent arma peccati. \n \n \n","20":"\n Sunt ergo in nobis desideria mala, quibus non consentiendo \n non uiuimus male; sunt in nobis concupiscentiae peccatorum, \n quibus non oboediendo non perficimus malum, sed eas \n habendo nondum perficimus bonum. utrumque ostendit apostolus, \n nec bonum hic perfici, ubi malum sic concupiscitur. nec \n malum hic perfici, quando tali concupiscentiae non oboeditur. \n illud quippe ostendit, ubi ait: uelle adiacet mihi, perficere \n autem bonum non; hoc uero, ubi ait: spiritu \n ambulate et concupiscentias carnis ne perfeceritis. \n neque enim ibi dicit non sibi adiacere facere bonum, sed \n perficere; neque hic dicit: concupiscentias carnis ne\n\n \n\n \n \n \n habueritis, sed ne perfeceritis. fiunt itaque in nobis concupiscentiae \n malae, quando id quod non licet libet; sed non \n perficiuntur, cum legi dei mente seruiente libidines continentur. \n et bonum fit, cum id, quod male libet, uincente bona delectanone delectatione \n non fit; sed boni perfectio non inpletur, quamdiu legi \n peccati carne seruiente libido inlicit et quamuis contineatur, \n tamen mouetur. non enim opus esset ut contineretur, si non \n moueretur. erit quandoque etiam perfectio boni, quando consnmptio consumptio \n mali: illud summum, hoc erit nullum. quod si in \n ista mortalitate sperandum putamus, fallimur. tunc enim erit, \n quando mors non erit; et ibi erit, ubi uita aeterna erit. in \n illo enim saeculo et in illo regno erit bonum summum, malum \n nullum, quando erit et ubi erit sapientiae amor summus, continentiae \n labor nullus. non igitur mala est caro, si malo careat, \n id est uitio, quo uitiatus est homo, non factus male, sed ipse \n faciens. ex utraque enim parte, id est anima et corpore a bono \n deo factus bonus ipse fecit malum, quo factus est malus. a \n cuius mali reatu iam etiam solutus per indulgentiam, ne leue \n existimet esse quod fecit, adhuc cum suo uitio pugnat per \n continentiam. absit autem, ut insint ulla uitia in illa quae \n futura est pace regnantibus, quandoquidem in isto bello cotidie \n minuuntur in proficientibus non peccata solum, sed ipsae \n quoque concupiscentiae, cum quibus non consentiendo confligitur \n et quibus consentiendo peccatur. \n \n \n","21":"\n Quod ergo caro concupiscit aduersus spiritum, quod \n non habitat in carne nostra bonum, quod lex in membris\n\n \n \n \n nostris repugnat legi mentis, non est duarum naturarum ex \n contrariis principiis facta conmixtio, sed unius aduersus se \n ipsam propter peccati meritum facta diuisio. non sic fuimus \n in Adam, antequam natura suo deceptore audito ac secuto \n suum contempsisset atque offendisset auctorem; non est ista \n prior uita creati hominis, sed posterior poena damnati. ex qua \n damnatione per Iesum Christum gratia liberati cum poena \n sua dimicant liberi nondum salute plena, sed iam pignore \n salutis accepto; non liberati autem et peccatis rei sunt et \n suppliciis inplicati. post hanc uero uitam reis manebit in aeternum \n poena pro culpa; liberis non remanebit in aeternum nec \n culpa necpoena ; sed permanebunt in aeternum substantiae bonae \n spiritus et caro, quas deus bonus et inmutabilis bonas, quamuis \n mutabiies mutabiles , condidit. permanebunt autem in melius commutatae, \n numquam in deterius iam mutandae consumpto penitus omni \n malo, et quod homo fecit iniuste et quod passus est iuste. \n quibus duobus mali generibus omnino pereuntibus, quorum \n unum est praecedentis iniquitatis, alterum consequentis infelicitatis, \n erit hominis sine ulla prauitate uoluntas recta. ibi \n omnibus erit clarum atque perspicuum, quod nunc a fidelibus \n multis creditur, a paucis intellegitur, malum non esse substantiam, \n sed sicut uulnus in corpore ita substantia, quae \n se ipsam uitiauit, esse coepisse peste inchoata atque ibi esse \n desinere sanitate perfecta. omni ergo malo exorto a nobis et \n perdito in nobis, bono etiam nostro usque ad culmen felicissimae \n incorruptionis et inmortalitatis aucto atque perfecto\n\n \n \n \n qualis erit utraque nostra substantia? quandoquidem nunc in \n ista corruptione et mortalitate, cum adhuc corpus corruptibile \n adgrauat animam et, quod apostolus dicit: \n corpus mortuum est propter peccatum, tale tamen \n testimonium perhibet idem ipse carni nostrae, id est parti \n nostrae infirmae atque terrenae, ut dicat, quod paulo ante \n commemoraui: nemo enim umquam carnem suam odio \n habet, statimque subiungat: sed nutrit et fouet eam, \n sicut et Christus ecclesiam. \n \n \n","22":"\n Quo igitur, non dico, errore, sed prorsus furore \n Manichaei carnem nostram nescio cui fabulosae genti tribuunt \n tenebrarum, quam uolunt suam sine ullo initio malam semper \n habuisse naturam, cum uerax doctor uiros diligere uxores \n suas exemplo suae carnis hortetur, quos ad hoc ipsum Christi \n quoque et ecclesiae hortatur exemplo? totus denique ipse \n apostolicae epistulae locus ualde ad rem pertinens recordandus \n est. uiri, inquit, diligite uxores uestras, sicut et \n Christus dilexit ecclesiam et se ipsum tradidit \n pro ea, ut eam sanctificaret, mundane mundans lauacro \n aquae in uerbo, ut eihiberet exhiberet sibi ipse gloriosam \n ecclesiam non habentem maculam aut rugam aut \n aliquid huius modi, sed ut sit sancta et inmaculata. \n ita, inquit, et uiri debent diligere uxores suas \n sicut corpora sua. qui diligit uxorem suam, se \n ipsum diligit. deinde subiunxit, quod iam commemorauimus:\n\n \n\n \n \n \n nemo enim umquam carnem suam odio habuit, sed \n nutrit et fouet eam sicut Christus ecclesiam. quid \n ad haec dicit inmundissimae inpietatis insania? quid ad haec \n dicitis, Manichaei? qui nobis uel ex apostolicis litteris duas \n sine initio naturas, unam boni, alteram mali, conamini inducere \n et apostolicas litteras, quae uos ab ista sacrilega peruersitate \n corrigant, non unItis uultis audire. sicut legitis: caro \n concupiscit aduersus spiritum, et: non habitat in \n carne mea bonum, ita legite: nemo umquam carnem \n suam odio habet, sed nutrit et fouet eam sicut et \n Christus ecclesiam. sicut legitis: uideo aliam legem \n in membris meis repugnantem legi mentis meae, \n ita legite: sicut Christus dilexit ecclesiam, ita et \n uiri debent diligere uxores suas sicut corpora \n sua. nolite in illis sanctae scripturae testimoniis esse insidiosi, \n in his surdi, et eritis in utrisque correcti. haec enim si \n accipiatis, ut dignum est, conemini et illa intellegere, ut \n uerum est. \n \n \n","23":"\n Tres quasdam copulas nobis insinuauit apostolus: CItristum Christum \n et ecclesiam, uirum et uxorem, spiritum et carnem. \n horum priora posterioribus consulunt, posteriora prioribus \n famulantur, omnia bona sunt, ut in eis ordinis pulchritudine \n quaedam excellenter praeposita, quaedam decenter subiecta \n custodiunt. uir et uxor quales secum esse debeant, praeceptum \n accipiunt et exemplum. praeceptum est: mulieres uiris uiri \n\n \n\n \n \n \n suis subditae sint sicut domino, quia uir caput \n est mulieris, et: uiri diligite uxores uestras. \n exemplum autem datur mulieribus de ecclesia, uiris de Christo. \n sicut ecclesia, inquit, subdita est Christo, ita et \n mulieres uiris suis in omnibus. similiter et uiris dato \n praecepto, ut uxores suas diligant, adiecit exemplum: sicut \n Christus dilexit ecclesiam. sed uiros et a re inferiore \n adhortatus est, id est a corpore suo, non tantum a superiore, \n id est a domino suo. non enim solum ait: uiri diligite \n uxores uestras, sicut Christus dilexit ecclesiam, \n quod est a superiore, uerum etiam dixit: uiri debent diligere \n uxores suas sicut sua corpora, quod est ab inferiore: \n quia et superiora et inferiora bona sunt omnia. nec \n tamen mulier a corpore uel carne accepit exemplum, ut ita \n esset subdita uiro, sicut spiritui caro; sed aut consequenter \n apostolus intellegi uoluit, quod dicere praetermisit, aut forte \n quia caro concupiscit aduersus spiritum in huius uitae mortalitate \n atque languore, ideo de illa noluit mulieri exemplum \n subiectionis adhibere. uiris autem ideo uQluit uoluit , quia, etsi concupiscit \n spiritus aduersus carnem, etiam in hoc ipso consulit \n carni, non sicut caro concupiscens aduersus spiritum nec \n spiritui consulit tali repugnatione nec sibi. non tamen ei spiritus \n bonus siue eius naturam per prouidentiam nutriendo ac \n fouendo siue eius uitiis per continentiam resistendo consuleret,\n\n \n\n \n \n \n nisi utraque substantia utriusque artificem deum etiam decore \n sui huius ordinis indicaret. quid est ergo, quod uos uera \n dementia et christianos esse iactatis et contra scripturas \n christianas Christianas oculis clausis uel potius extinctis tanta peruersitate \n contenditis, et Christum asserentes in falsa carne apparuisse \n mortalibus et ecclesiam in anima ad Christum, in \n corpore ad diabolum pertinere et sexum uirilem atque muliebrem \n diaboli opera esse, non dei et spiritui carnem tamquam \n malam substantiam bonae substantiae cohaerere? \n \n \n","24":"\n Si parum uobis uidentur respondere, quae de apostolicis \n commemorauimus litteris, audite adhuc alia, si aures \n habetis. quid de carne Christi dicit insanissimus Manichaeus? \n quod non fuerit uera, sed falsa. quid ad - haec dicit beatus \n apostolus? memor esto Christum Iesum resurrexisse \n a mortuis ex semine Dauid secundum euangelium \n meum. et ipse Iesus Christus, palpate, inquit, et uidete uidet , \n quia spiritus carnem et ossa non habet, sicut me \n uidetis habere. quomodo est in eorum doctrina ueritas, \n quae id praedicat, quod in carne Christi erat falsitas? quomodo \n in Christo non erat ullum malum, in quo erat tam \n grande mendacium? quia uidelicet hominibus nimium mundis \n malum est caro uera et non est malum falsa pro uera; malum\n\n \n\n \n \n \n est caro uera nascentis ex Dauid semine et non est malum \n lingua falsa dicentis: palpate et uidete quia spiritus \n ossa et carnem non habet, sicut me uidetis habere! \n de ecclesia quid dicit deceptor hominum in mortifero errore? \n quod ex parte animarum pertineat ad Christum, ex parte \n corporum ad diabolum. quid ad haec dicit doctor gentium in \n fide et ueritate? nescitis, inquit, quia corpora uestra \n membra sunt Christi? de sexu masculi et feminae quid \n dicit filius perditionis? quod uterque sexus non ex deo sit, \n sed ex diabolo. quid ad haec dicit uas electionis? sicut, inquit, \n mulier ex uiro ita et uir per mulierem, omnia \n autem ex deo. de carne quid dicit per Manichaeum spiritus \n inmundus? quod sit mala substantia nec dei, sed inimici \n creatura. quid ad haec dicit per Paulum spiritus sanctus? \n sicut enim corpus unum est, inquit, et membra habet \n multa, omnia autem membra corporis cum sint multa, \n unum est corpus, ita et Christus. et paulo post. posuit, \n inquit, deus membra, singulum quodque eorum in corpore \n prout uoluit. item paulo post. deus, inquit, temperauit \n corpus, ei cui deerat maiorem honorem dans, \n ut non essent scissurae in corpore, sed idem ipsum \n ut pro inuicem sollicita sint membra. et siue patitur \n unum membrum, compatiuntur omnia membra; siue \n glorificatur unum membrum, congaudent omnia\n\n \n\n \n \n \n membra. quomodo est mala caro, quando ipsae animae pacem \n membrorum eius ut imitentur, monentur? quomodo est inimici \n creatura, quando ipsae animae, quae corpora regunt, ut \n inter se inimicitiarum scissuras non habeant, exemplum de \n membris corporis sumunt, ut quod praestitit deus corpori per \n naturam ament et ipsae habere per gratiam? merito ad Romanos \n cum scriberet, obsecro, inquit, uos, fratres, per \n misericordiam dei, ut exhibeatis corpora uestra hostiam \n uiuam, sanctam, deo placentem. sine causa non \n tenebras lucem et lucem tenebras esse contendimus, si hostiam \n uiuam, sanctam, deo placentem de gentis tenebrarum corporibus \n exhibemus. \n \n \n","25":"\n Sed, inquiunt, quomodo caro per quandam similitudinem \n comparatur ecclesiae? numquid ecclesia concupiscit \n aduersus Christum, cum idem apostolus dixerit: ecclesia \n subdita est Christo? plane subdita est Christo ecclesia, \n quia ideo spiritus concupiscit aduersus carnem, ut ex omni \n parte Christo subdatur ecclesia; caro autem concupiscit aduersus \n spiritum, quia nondum pacem, quae perfecta promissa \n est, accepit ecclesia. ac per hoc ecclesia subdita est Christo \n ex pignore salutis et caro concupiscit aduersus spiritum ex \n intirmitate infirmitate languoris. neque enim non ecclesiae membra erant \n idem, quibus ista dicebat: spiritu ambulate et desideria \n carnis ne perfeceritis. caro enim concupiscit aduersus \n spiritum et spiritus aduersus carnem; haec enim sibi\n\n \n\n \n \n \n inuicem aduersantur, ut non ea quae uultis faciatis. \n haec utique ecclesiae dicebantur, quae si Christo subdita non \n esset, non in ea spiritus aduersus carnem per continentiam concupiaeeret concupisceret . \n propter quod poterant concupiscentias carnis non perficere, \n sed carne concupiscente aduersus spiritum non poterant \n ea facere, quae uolebant, id est etiam ipsas carnis concupiscentias \n non habere. deinde cur non confiteamur in hominibus spiritalibus \n ecclesiam Christo subditam, in carnalibus autem adhuc \n concupiscere aduersus Christum? an aduersus Christum non couciipiscebant , \n quibus dicebatur: diuisus est Christus? et: non \n potui loqui uobis quasi spiritalibus, sed quasi carnalibus, \n tamquam paruulis in Christo. lac uobis potum \n dedi, non escam; nondum enim poteratis. sed ne nunc \n quidem potestis; adhuc enim estis carnales. cum \n enim sint in uobis aemulatio et contentio, nonne \n carnales estis? aduersus quem concupiscit aemulatio et \n contentio nisi aduersus Christum? has enim carnis concupiscentias \n Christus in suis sanat, sed in nullis amat. unde \n sancta ecclesia quamdiu habet etiam membra talia, nondum \n est sine macula et ruga. huc accedunt et illa peccata, pro \n quibus cotidiana uox totius ecclesiae est: dimitte nobis \n debita nostra. a quibus ne spiritales putaremus alienos, \n non quicumque carnalium nec ipsorum quicumque spiritalium, \n sed qui super pectus domini discumbebat et quem prae ceteris \n diligebat, si dixerimus, inquit, quia peccatum non\n\n \n\n \n \n \n habemus, nos ipsos decipimus, et ueritas in nobis non \n est. in omni autem peccato, plus in maiore, minus in minore. \n tamen contra iustitiam concupiscitur. et de Christo scriptum \n cst est : qui factus est nobis sapientia a deo et iustitia \n et sanctificatio et redemptio. in omni igitur peccato \n contra Christum sine dubio concupiscitur; sed qui sanat \n omnes languores nostros, cum perduxerit ecclesiam ad \n promissam languoris sanitatem, tunc in nullo membrorum \n eius quamlibet minima erit ulla macula aut ruga; tunc nullo \n modo caro aduersus spiritum concupiscet, et ideo nulla erit \n causa, cur aduersus carnem etiam spiritus concupiscat; tunc \n finem accipiet omnis haec pugna, tunc ambarum substantiarum \n erit summa concordia, tunc usque adeo ibi nullus erit carnalis, \n ut etiam ipsa caro sit spiritalis. quod ergo nunc agit \n cum carne sua quisque secundum Christum uiuens, cum et \n concupiscit aduersus eius malam concupiscentiam, quoniam \n sanandam continet, quam nondum sanatam tenet, et tamen \n eius bonam nutrit fouetque naturam, quoniam nemo umquam \n carnem suam odio habet: hoc etiam Christus agit cum \n ecclesia, quantum fas est comparare minora maioribus. nam \n et correptionibus eam reprimit, ne inpunitate inflata dissiliat, \n et consolationibus erigit, ne grauata infirmitate succumbat. \n hinc est illud apostoli: si enim nos ipsos iudicaremus,\n\n \n\n \n \n \n non iudicaremur; cum iudicamur autem, a domino \n corripimur, ne cum hoc mundo damnemur, et illud in \n psalmo: secundum multitudinem dolorum meorum in \n corde meo consolationes tuae iucundauerunt animam \n meam. tunc ergo speranda est carnis nostrae sine ulla repugnatione \n perfecta sanitas, quando erit ecclesiae Christi sine \n ullo timore certa securitas. \n \n \n","26":"\n Haec aduersus Manichaeos fallaciter continentes \n pro ueraci continentia disputare suffecerit, ne continentiae \n fructuosus et gloriosus labor partem infirmam nostram, id \n est corpus, quando ab inmoderatis uel inlicitis uoluptatibus \n cohibet et refrenat, non salubriter castigare, sed insectari \n credatur hostiliter. corpus quippe ab anima est quidem natura \n diuersum, sed non est a natura hominis alienum. non enim \n animus constat ex corpore; sed tamen homo ex animo constat \n et corpore: et utique deus quem liberat, totum hominem \n liberat. unde totum hominem etiam ipse saluator suscepit, \n dignatus in nobis totum liberare quod fecit. qui contra istam \n sentiunt ueritatem, quid eis prodest libidines continere? si \n tamen aliquas continent. quid in eis per continentiam potest \n fieri mundum, quorum continentia talis inmunda est? quae \n nec continentia nominanda est. sentire quippe quod sentiunt, \n uirus est diaboli; continentia uero munus est dei. sicut autem \n non omnis, qui aliquid patitur aut quoslibet dolores tolerantissime \n patitur, habet eam uirtutem, quae similiter dei munus\n\n \n\n \n \n \n est et patientia nuncupatur \u2014 multi enim tolerant multa \n tormenta, ne in suis criminibus prodant aut male sibi conscios \n aut se ipsos; multi pro explendis ardentissimis libidinibus \n et obtinendis uel non relinquendis eis rebus, quibus uinculo \n praui amoris obstricti sunt; multi pro diuersis et perniciosis, \n quibus uehementer tenentur, erroribus: quos omnes \n absit ut dicamus ueram habere patientiam \u2014 ita non omnis, \n qui aliquid continet uel ipsas etiam carnis aut animi libidines \n mirabiliter continet, istam continentiam, de cuius utilitate et \n decore disserimus, habere dicendus est. quidam enim, quod \n mirum dictu uideri potest, per incontinentiam continent \u2014 \n uelut si se mulier contineat a marito, quia hoc iurauit adultero \n \u2014 quidam per iniustitiam \u2014 uelut si miscendi sexus \n non reddat coniux coniugi debitum, quia ipse uel ipsa iam \n potest uincere talem corporis adpetitum \u2014 item quidam continent \n decepti fide falsa et uana sperantes, uana sectantes: in \n quibus sunt omnes haeretici et quicumque sub nomine religionis \n aliquo errore falluntur. quorum continentia uera esset, \n si esset et fides uera; cum uero illa propterea nec fides sit \n appellanda, quia falsa est, sine dubio et ista continentiae \n nomine indigna est. numquid enim continentiam, quam munus \n dei uerissime dicimus, dicturi sumus esse peccatum? absit \n a cordibus nostris tam detestanda dementia. beatus autem \n apostolus ait: omne, quod non est ex fide, peccatum \n est. quae igitur non habet fidem, nec continentia nominanda \n est.\n\n \n\n \n \n \n \n \n","27":"\n Sunt etiam, qui aperte malignis seruiendo daemonibus \n a corporis uoluptatibus continent, ut per eos expleant nefarias \n uoluptates, quarum inpetum ardoremque non continent. unde \n ut aliquid dicam et cetera propter sermonis longitudinem \n taceam, quidam etiam non adtingunt uxores suas, dum quasi \n mundi per magicas artes peruenire ad uxores moliuntur alienas. \n o mirabilem continentiam, immo uero nequitiam atque inmunditiam \n singularem! si enim uera esset continentia, magis \n ab adulterio quam propter adulterium perpetrandum carnis \n concupiscentia debuit a coniugio continere. hanc quippe concupiscentiam \n carnis relaxare solet continentia coniugalis eiusque \n frenis hactenus moderamen inponere, ut nec in ipso \n coniugio inmoderata licentia difftnatur , sed custodiatur modus, \n aut intirmitati infirmitati coniugis debitus, cui hoc non secundum imperium \n praecipit, sed secundum ueniam concedit apostolus, \n aut filiis procreandis accommodatus, quae una fuit causa \n miscendae inuicem carnis et patribus quondam et matribus \n sanctis. id autem faciens continentia, id est moderans et \n quodam modo limitans in coningibus coniugibus carnis concupiscentiam \n et eius inquietum atque inordinatum motum certis quodam \n modo finibus ordinans bene utitur hominis malo, quem facit \n et uult perficere bonum, sicut deus utitur etiam hominibus \n malis propter eos, quos perficit bonos. \n \n \n","28":"\n Absit ergo, ut continentiam, de qua scriptura \n dicit: et hoc ipsum erat sapientiae scire, cuius esset \n hoc donum, etiam eos habere dicamus,.qui continendo uel\n\n \n\n \n\n \n\n \n \n \n erroribus seruiunt uel aliquas minores cupiditates ideo uincunt, \n ut alias expleant, quarum granditate uincuntur. ea uero, \n quae uera est desuper ueniens continentia, non aliis malis \n mala premere alia, sed bonis mala sanare uult omnia. cuiuB cuius \n ut breuiter complectar actionem, omnibus prorsus delectationibus \n concupiscontiae concupiscentiae , quae aduersantur delectationi sapientiae, \n cohercendis atque sanandis inuigilat officium continentiae. \n unde angustius eam sine dubitatione metiuntur, qui solas \n libidines corporis cohibere definiunt; melius profecto illi, qui \n non addunt corporis, sed generaliter libidinem siue cupiditatem \n regendam dicunt ad continentiam pertinere. quae cupiditas in \n uitio ponitur nec tantum est corporis, uerum et animi. etenim \n si corporis cupiditas est in fornicationibus et ebrietatibus, \n numquid inimicitiae, contentiones, aemulationes, postremo \n animositates in corporis uoluptatibus, ac non potius \n in animi motibus et perturbationibus exercentur? carnis \n tamen opera haec omnia nuncupauit apostolus, siue quae \n ad animum siue quae ad carnem proprie pertinerent,. ipsum \n scilicet hominem nomine carnis appellans. opera quippe hominis \n sunt, quae non dicuntur dei, quoniam homo, qui haec agit. \n secundum se ipsum uiuit, non secundum deum, in quantum \n haec agit. sunt autem alia opera hominis, quae magis dicenda \n sunt dei. deus est enim, inquit apostolus, qui operatur \n in uobis et uelle et operari pro bona uoluntate. \n inde est et illud: quotquot enim spiritu dei aguntur, \n hi filii sunt dei.\n\n \n\n \n \n \n \n \n","29":"\n Spiritus itaque hominis adhaerens spiritui dei concupiseit concupiscit \n aduersus carnem, id est aduersus se ipsum, sed pro se \n ipso, ut motus illi sine siue in carne siue in anima secundum \n hominem, non secundum deum, qui sunt adhuc per adquisitum \n languorem, continentia cohibeantur propter adquirendam salutem, \n ut homo non secundum hominem uiuens iam possit \n dicere: uiuo autem iam non ego, uiuit uero in me \n Christus. ubi enim non ego, ibi felicius ego, ut, quando \n secundum hominem reprobus ullus motus exsurgit, cui non \n consentit qui mente legi dei seroit seruit , dicat etiam illud: iam \n non ego operor illud. talibus quippe et illa dicuntur, \n quae sicut eorum socii participesque debemus audire: si \n consurrexistis cum Christo, quae sursum sunt \n quaerite, ubi Christus est.in dextera dei sedens; \n quae sursum sunt sapite, non quae super terram. \n mortui enim estis, et uita uestra abscondita est \n cum Christo in deo; cum Christus apparuerit, uita \n uestra, tunc et uos cum illo apparebitis in gloria. \n quibus loquatur intellegamus, immo uero adtentius audiamus. \n nam quid hoc planius! quid apertius! eis certe loquitur, qui \n consurrexerunt cum Christo, nondum utique carne, sed mente, \n quos et mortuos dicit et magis hinc uiuos; nam uita uestra, \n inquit, abscondita est cum Christo in deo. talium mor- . \n tuorum uox est: uiuo autem iam non ego, uiuit uero \n in me Christus. quorum ergo uita erat abscondita in deo,\n\n \n\n \n \n \n admonentur et exhortantur, ut membra sua mortificent, quae \n sunt super. terram. id enim sequitur: mortificate ergo \n membra uestra, quae sunt super terram. et ne quisquam \n nimis tardus membra ista uisibilia corporis mortificanda putaret \n a talibus, continuo quid dicat aperiens, fornicationem, \n inquit, inmunditiam, perturbationem, concupiscentiam \n malam et auaritiam, quae est idolorum seruitus. \n itane uero credendum est, quod isti, qui iam mortui erant \n eorumque uita abscondita erat cum Christo in deo, adhuc \n fornicabantur, adhuc in moribus inmundis opeiibusque operibusque uiuebant, \n adhuc perturbationibus concupiscentiae malae atque \n auaritiae seruiebant? quis demens ista de talibus senserit? \n quid ergo uult ut mortificent, opere scilicet continentiae, nisi \n motus ipsos adhuc in sua quadam interpellatione sine nostrae \n mentis consensione, sine membrorum corporalium operatione \n uiuentes? et quomodo isti mortificantur opere continentiae, \n nisi cum eis mente non consentitur nec exhibentur eis arma \n corporis membra et, quod est maius atque uigilantia continentiae \n maiore curandum, ipsa etiam nostra cogitatio, quamuis \n eorum quodam modo suggestione et quasi susurratione \n tangatur, tamen ab eis ne oblectetur auertitur et ad superna \n delectabilius cogitanda conuertitur, ad hoc ea nominans in \n sermonibus, ne habitetur in eis, sed fugiatur ab eis? quod \n fit, si efficaciter audiamus ipso adiuuante, qui haec per apostolum \n praecipit: quae sursum sunt quaerite, ubi Christus \n est in dextera dei sedens; quae sursum sunt \n sapite, non quae super terram. \n \n \n","30":"\n Cum autem mala illa commemorasset, adiunxit\n\n \n\n \n \n \n atque ait: propter quae uenit ira dei in filios infidelitatis. \n utique salubriter terruit, ne putarent fideles propter \n solam fidem suam, etiamsi in his malis uiuerent, se posse \n saluari apostolo Iacobo contra istum sensum uoce manifestissima \n reclamante ac dicente: si fidem quis dicat se habere, \n opera autem non habeat, numquid poterit fides salnare saluare \n eum? unde et hic doctor gentium propter illa mala \n uenire iram dei dixit in filios infidelitatis. cum autem dicit: \n in quibus et uos aliquando ambulastis, cum uiueretis \n in illis, satis ostendit, quod in illis iam non uiuant. his \n quippe mortui erant, ut eorum uita in deo cum Christo esset \n abscondita. cum ergo iam in illis non uiuerent, mortificare \n iam talia iubebantur. ipsis quippe in eisdem non uiuentibus \n illa uiuebant, sicut paulo ante iam ostendi, et membra dicebantur \n ipsorum ea uidelicet uitia, quae in membris eorum \n habitabant, eo modo locutionis per id quod continet id quod \n continetur, sicut dicitur: totum forum inde loquitur, cum \n homines loquantur, qui sunt in foro. ipso locutionis modo in \n psalmo canitur: omnis terra adoret te, id est: omnes \n homines, qui sunt in terra. \n \n \n \n","31":"\n Nunc autem deponite, inquit, et uos uniuersa et \n commemorat plura eius modi mala. sed quid est, quod ei non \n sufficit dicere: deponite uos uniuersa, sed addita coniunctione \n dixit: et uos? nisi ne propterea se putarent haec\n\n \n\n \n \n \n mala -facere atque in eis uiuere inpune, quia fides eorum \n liberaret eos ab ira, quae uenit in filios infidelitatis ista facientes \n et in eis sine fide uiuentes. deponite, inquit, et uos illa \n mala, propter quae uenit ira dei in filios infidelitatis nec \n uobis eorum inpunitatem propter fidei meritum promittatis. \n non autem diceret \" deponitell deponite eis, qui iam deposuerant ex \n ea parte, qua talibus uitiis non consentiebant nec sua membra \n eis arma peccati dabant, nisi quia in hoc facto est et in hac \n adhuc operatione uersatur, quamdiu mortales sumus, uita \n sanctorum. dum enim spiritus concupiscit aduersus carnem, \n haec magna intentione res agitur, delectationibus prauia prauis , libidinibus \n inmundis, motibus carnalibus atque turpibus suauitate \n sanctitatis, amore castitatis, spiritali uigore et continentiae \n decore resistitur: sic deponuntur ab eis qui mortui sunt eis \n nec consentiendo uiuunt in eis, sic, inquam, deponuntur, dum \n continuata continentia, ne resurgant, premuntur. quisquis quasi \n securus ab hac eorum depositione cessauerit, ilico in arcem \n mentis prosilient eamque inde ipsa deponent atque in suam \n redigent seruitutem turpiter deformiterque captiuam. tunc \n regnabit peccatum in hominis mortali corpore ad oboediendum \n desideriis eius; tunc sua membra exhibebit arma iniquitatis \n peccato et erunt nouissima illius peiora prioribus. \n multo enim est tolerabilius certamen huius modi non coepisse \n quam coeptum reliquisse conflictum et factum ex bono\n\n \n\n \n \n \n proeliatore vel etiam ex uictore captiuum. unde dominus non ait: \n qui coeperit, sed: qui perseuerauerit usque in finem, \n hic saluus erit. \n \n \n","32":"\n Siue autem ne uincamur acriter confligentes siue aliquotiens \n uel etiam insperata uel inopinata facilitate uincentes \n ei, qui nobis dat continentiam, demus gloriam. meminerimus \n quendam iustum dixisse in abundantia sua: non mouebor \n in aeternum, demonstratumque illi esse quam temere hoc \n dixerit, tamquam suis uiribus tribuens, quod ei desuper praestabatur. \n hoc autem ipso confitente didicimus; mox enim \n adiunxit: domine, in uoluntate tua praestitisti decori \n meo uirtutem; auertisti autem faciem tuam, et factus \n sum conturbatus. per medicinalem prouidentiam paululum \n desertus est a rectore, ne per exitialem superbiam ipse desereret \n rectorem. siue ergo hic, ubi cum uitiis nostris domandis \n minuendisque confligimus, siue ibi, quod in fine futurum est, \n ubi omni hoste quia omni peste carebimus, id nobiscum salubriter \n agitur, ut qui gloriatur, in domino glorietur.\n\n \n\n \n \n \n \n \n \n \n\n"},"edition":"Augustine Saint, Bishop of Hippo, De Continentia","original-urn":"urn:cts:latinLit:stoa0040.stoa037a.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de continentia","urn":"urn:cts:latinLit:stoa0040.stoa037a.opp-lat1-simple"}