{"text":{"1":"\n Varie diabolus aemulatus est ueritatem. adfectauit illam \n aliquando defendendo concutere. unicum deum uindicat, omnipotentem \n mundi conditorem, ut et de unico haeresim faciat. \n ipsum dicit patrem descendisse in uirginem, ipsum ex ea \n natum, ipsum passum; denique ipsum esse legum Christum. \n excidit sibi coluber, quia legum Christum post baptisma \n Iohannis temptans ut filium dei adgressus est, certus filium \n deum habere uel ex ipsis scripturis, de quibus tunc temptationem \n struebat: si tu es filius dei, dic, ut lapides \n isti panes fiant; item: si tu es filius dei, deice te \n hinc; scriptum est enim, quod mandauit angelis \n suis super te,- utique pater-ut te manibus suis tollant \n necubi ad lapidem pedem tuum offendas. aut numquid \n mendacium euangeliis exprobrabit dicens: (uiderit Matheus et \n Lucas, ceterum ego ad ipsum deum accessi, ipsum omnipotentem \n cominus temptaui; ideo et accessi, ideo et temptaui. \n ceterum si filius dei esset, numquam illum temptasse dignarer\\'. \n sedenim ipse potius a primordio mendax est, et si quem hominem \n de suo subornauerit, ut Praxean. nam iste primus ex\n\n \n\n \n\n \n \n \n Asia hoc genus peruersitatis pernersitatis intulit Romanae humo, (homo) et \n alias inquietus, insuper de iactatione martyrii inflatus ob solum \n et simplex et breue carceris taedium; quando, et si corpus \n suum tradidisset exurendum, nihil profecisset, dilectionem dei \n non habens, cuius charismata quoque expugnauit. nam idem \n tunc episcopum Romanum, agnoscentem iam prophetias Montani \n Priscae Maximillae et ex ea agnitione pacem ecclesiis \n Asiae et Phrygiae inferentem, falsa de ipsis prophetis et \n ecclesiis eorum adseuerando et praecessorum eius auctoritates \n defendendo coegit et litteras pacis reuocare iam emissas et \n a proposito recipiendorum charismatum concessare. ita duo \n negotia diaboli Fraxeas Romae proctlrauit : prophetiam expulit \n et haeresim intulit, paracletum fugauit et patrem crucifixit. \n fruticauerant auenae Praxeanae hic quoque, superseminatae \n dormientibus multis in simplicitate doctrinae; traductae dehinc \n per quem deus uoluit etiam euulsae uidebantur. denique cauerat \n pristinum doctor de emendatione sua, et manet chirographum \n apud psychicos, apud quos tunc gesta res est. exinde \n silentium. et nos quidem postea agnitio paracleti atque defensio \n disiunxit a psychicis. auenae uero illae ubique tunc semen \n excusserant. id aliquamdiu per hypocrisin subdola uiuacitate \n latitauit et nunc denuo erupit. sed et denuo eradicabitur, si \n uoluerit dominus, in isto commeatu; si quo minus, die suo \n colligentur omnes adulterae fruges et cum ceteris scandalis \n igni inextinguibili cremabuntur. \n \n \n","2":"\n Itaque post tempus pater natus et pater passus, ipse \n deus dominus omnipotens, Iesus Christus praedicatur. nos\n\n \n\n \n \n \n uero et semper et nunc magis, ut instructiores per paracletum, \n deductorem scilicet omnis ueritatis, unicum quidem \n deum credimus, sub hac tamen dispensatione, quam oikonomiam \n dicimus, ut unici dei sit et filius, sermo ipsius, qui \n ex ipso processerit, per quem omnia facta sunt et sine quo \n factum est nihil. hunc missum a patre in uirginem et ex ea \n natum, hominem et deum, filium hominis et filium dei, et \n cognominatum legum Christum; hunc passum passura , hunc mortuum \n et sepultum sepultura secundum scripturas et resuscitatum a patre et \n in caelo resumptum sedere ad dexteram patris, uenturum \n iudicare uiuos et mortuos; qui exinde miserit secundum \n promissionem suam a patre spiritum sanctum, paracletum, \n sanctificatorem fidei eorum, qui credunt in patrem et filium \n et spiritum sanctum. hanc regulam ab initio euangelii \n clecucurrisse decucurrisse , etiam ante priores quosque haereticos, nedum \n ante Praxean hesternum, probabit tam ipsa posteritas omnium \n haereticorum quam ipsa nouellitas Praxeae hesterni. quo peraeque \n aduersus uniuersas haereses iam hinc praeiudicatum sit \n id esse uerum, quodcumque primum, id esse adulterum, quodcumque \n posterius. sed salua ista praescriptione ubique tamen \n propter instructionem et munitionem quorundam dandus est \n etiam retractatibus locus, uel ne uideatur unaquaeque peruersitas \n non examinata, sed praeiudicata damnari, maxime haec, \n quae se existimat meram ueritatem possidere, dum unicum \n deum non alias putat credendum, quam si ipsum eundemque \n et patrem et filium et spiritum dicat; quasi non sic \n quoque unus sit omnia, dum ex uno omnia, per substantiae \n scilicet unitatem, et nihilominus custodiatur oikonomiae sacramentum, \n quae unitatem in trinitatem disponit, tres dirigens\n\n \n\n \n \n \n patrem et filium et spiritum, \u2014 tres autem non statu, sed gradu, \n nec substantia, sed forma, nec potestate, sed specie, \u2014 unius \n autem substantiae et unius status et unius potestatis, quia \n unus deus, ex quo et gradus isti et formae et species in \n nomine patris et filii et spiritus sancti deputantur. (qui) quomodo \n numerum sine diuisione patiuntur, procedentes tractatus \n demonstrabunt. \n \n","3":"\n Simplices enim quique, ne dizerim dixerim imprudentes et idiotae. \n quae maior semper credentium pars est, quoniam et ipsa \n regula fidei a pluribus diis saeculi ad unicum et uerum \n deum transfert, non intellegentes unicum quidem sed cum \n sna sua oikonomia esse credendum, expauescunt, quod oikonomiam \n numerum et dispositionem trinitatis diuisionem praesumunt \n unitatis, quando unitas, ex semetipsa deriuans trinitatem, non \n destruatur ab illa, sed administretur. itaque duos et tres iam \n iactitant a nobis praedicari, se uero unius dei cultores praesumunt, \n quasi non et unitas inrationaliter collecta haeresim \n faciat et trinitas rationaliter expensa ueritatem constituat. \n \\'monarchiam\\', inquiunt, \\'tenemus,\\' et ita sonum ipsum uocaliter \n exprimunt etiam Latini et tam opifice, ut putes illos \n tam bene intellegere monarchiam quam enuntiant. [sed monarchiam \n sonare student Latini, oikonomiam intellegere nolunt \n etiam Graeci.] at ego, si quid utriusque linguae praecerpsi. \n monarchiam nihil aliud significare scio quam singulare et \n uuicum unicum imperium; non tamen praescribere monarchiam ideo.\n\n \n \n \n quia unius sit, eum, cuius sit, aut filium non habere aut \n ipsum se sibi filium fecisse aut monarchiam suam non per \n quos uos uelit administrare. atquin nullam dico dominationem ita \n unius sui esse, ita singularem, ita monarchiam, ut non etiam \n per alias proximas personas administretur, quas ipsa prospexerit \n officiales sibi. si uero et filius fuerit ei, cuius monarchia \n sit, non statim diuidi eam et monarchiam esse desinere, si \n particeps eius adsumatur et filius, sed proinde illius esse \n principaliter, a quo communicatur in filium, et dum illius \n est, proinde monarchiam esse, quae a duobus tam unitis \n continetur. igitur si et monarchia diuina per tot legiones et \n exercitus angelorum administratur, sicut scriptum est: milies \n centies centena milia adsistebant ei, et milies centena \n milia apparebant ei, nec ideo unius esse desiit, ut desinat \n monarcbia esse, quia per tanta milia uirtutum procuratur: \n quale est, ut deus diuisionem et dispersionem pati uideatur \n in filio et in spiritu sancto, secundum et tertium sortitis \n locum, tam consortibus substantiae patris, quas non patiturin patitur \n tot angelorum numero, et quidem tam (alienorum) a substan . \n tia patris? membra et pignora et instrumenta et ipsam uim \n ac totum censum monarchiae euersionem deputas eius? non \n recte. malo te ad sensum rei quam ad sonum uocabuli exerceas. \n euersio enim monarchiae illa est tibi intellegenda, cum \n alia dominatio suae condicionis et proprii status ac per hoc \n aemula superducitur, cum alius deus infertur aduersus creatorem, \n t tunc male, cum plures, secundum Valentinos et Prodicos: \n tunc in monarchiae euersionem, cum in creatoris destructionem.\n\n \n\n \n \n \n \n","4":"\n Ceterum qui filium non aliunde deduco, sed de substantia \n patris, nihil facientem sine siue patris uoluntate, omnem a \n patre consecutum potestatem, quomodo possum de fide destruere \n monarchiam, quam a patre filio traditam in filio serno seruo ? \n hoc mihi et in tertium gradum dictum sit, quia spiritum \n non aliunde (de)puto quam a patre per filium. uide ergo, ne \n tu potius monarchiam destruas, qui dispositionem et dispensationem \n eius euertis in tot nominibus constitutam, in quot \n deus uoluit adeo autem manet in suo statu, licet trinitas \n inferatur, ut etiam restitui habeat patri a filio, siquidem \n apostolus scribit de ultimo fine: cum tradiderit regnum \n deo etpatri . oportet enim eum regnare usque \n dum ponat inimicos eius deus sub pedes ipsius, \n \u2014 scilicet secundum psalmum: sede ad dexteram meam, \n donec ponam inimicos tuos scabellum pedum tuorum \n \u2014 cum autem subiecta erunt illi omnia absque eo. \n qui ei subiecit omnia, tunc et ipse subicietur illi, \n qui ei subiecit omnia, ut sit deus omnia in omnibus. \n uidemus igitur non obesse monarchiae, [filium] etsi hodie \n apud filium est, quia et in suo statu est apud filium et cum \n suo statu restituetur patri a filio. ita eam nemo hoc nomine \n destruet, (si) filium admittat, cui et traditam eam a patre et \n a quo quandoque restituendam patri constat hoc uno capitulo \n epistolae apostolicae potuimus iam et patrem et filium ostendisse \n duos esse, praeterquam ex nominibus patris et filii \n etiam ex eo, quod qui tradidit regnum et cui tradidit. item \n qui subiecit (et cui subiecit) duo sint necesse est. \n \n","5":"\n Sed quia duos unum uolunt esse, ut idem pater et \n filius habeatur, oportet et totum de filio examinari, an sit et\n\n \n\n \n \n \n qui sit et quomodo sit, et ita res ipsa formam suam scripturis, \n et interpretationibus earum patrocinantem, uindicabit. \n aiunt quidam et Genesim in Hebraico ita incipere: in principio \n deus fecit sibi filium. hoc ut firmum non sit, \n alia me argumenta deducunt de ipsa dei dispositione, qua \n fnit fuit ante mundi constitutionem ad usque filii generationem. \n ante omnia enim deus erat solus, ipse sibi et mundus et \n locus et omnia, solus autem, quia nihil aliud extrinsecus \n praeter illum. ceterum ne tunc quidem solus; habebat enim \n secum quam habebat in semetipso, rationem suam scilicet. \n rationalis enim deus, et t ratio in ipsum prius et ita ab ipso \n omnia. quae ratio sensus ipsius est, hanc Graeci \u03bb\u1f79\u03b3\u03bf\u03bd \n dicunt, quo uocabulo etiam sermonem appellamus, ideoque \n iam in usu est nostrorum per simplicitatem interpretationis \n sermonem dicere in primordio apud deum fuisse, cum magis \n rationem competat, [antiquiorem haberi] quia non sermonalis \n a principio sit rationalis deus [etiam ante principium] et quia \n ipse quoque sermo ratione consistens priorem eam ut substantiam \n suam ostendat. tamen et sic niiiil interest. nam etsi deus \n nondum sermonem suum miserat, proinde eum cum ipsa et \n in ipsa ratione intra semetipsum habebat, tacite cogitando \n et disponendo secum quae per sermonem mox erat dicturus. cum \n ratione enim sua cogitans atque disponens (sermone,) sermonem \n eam efficiebat, quam sermone tractabat. id quo facilius intellegas, \n ex te ipso; amo, recognosce ut ex imagine et\n\n \n\n \n \n \n similitudine dei, quod habeas et tu in temetipso rationem, qui es \n animal rationale, a rationali scilicet artifice non tantum factus. \n sed etiam ex substantia ipsius animatus. uide, cum tacitus \n tecum ipse congrederis ratione, hoc ipsum agi intra te occurrente \n ea tibi cum sermone ad omnem cogitatus tui motum, \n ad omnem sensus tui pulsum. quodcumque cogitaueris, sermo \n est; quodcumque senseris, (o)ratio est. loquaris illud necesse \n est in animo, et dum loqueris, conlocutorem pateris sermonem, \n in quo inest haec ipsa ratio, qua curn cum . eo cogitans \n loquaris, per quem loquens cogitas. ita secundus quodammodo \n in te est sermo. [per quem loqueris cogitando et per quem \n cogitas loquendo; ipse sermo alius est.] quanto ergo plenius \n hoc [agitur] in deo, cuius tu quoque imago et similitudo \n censeris? [quod habeat in se etiam tacendo rationem et in \n ratione sermonem] possum itaque non temere praestruxisse et \n tunc deum ante uniuersitatis constitutionem solum non fuisse. \n habentem in semetipso proinde- rationem et in ratione sermonem, \n quem secundum a se fecerat agitando intra se. \n \n","6":"\n Haec uis et haec diuini sensus dispositio apud scripturas \n etiam in sophiae nomine ostenditur. quid enim sapientius \n ratione dei siue sermone? itaque sophiam quoque exaudi \n ut secundam personam conditam: primo dominus creauit \n me initium uiarum in opera sua, priusquam terram \n faceret, priusquam montes collocarentur; ante omnes \n autem colles generauit me, in sensu suo scilicet condens et \n generans. dehinc adsistentem eam (in) ipsa operatione cognosce:\n\n \n\n \n \n \n cum pararet, inquit, caelum, aderam illi simul; et quomodo \n fortia faciebat super uentos quae sursum nubila, \n et quomodo tutos ponebat fontes eius, quae sub caelo, \n ego eram cum illo compingens, ego eram, ad quem \n gaudebat; cotidie autem oblectabar in persona ipsius. \n iam, ut primum deus uoluit ea, quae cum sophiae ratione \n et sermone disposuerat intra se, in substantias et species suas \n edere, ipsum primum protulit sermonem, habentem in se indiuiduas \n suas (socias,) rationem et sophism , ut per ipsum fierent \n uniuersa, per quem erant cogitata atque disposita, immo et \n facta iam, quantum in dei sensu. hoc enim eis deerat, ut \n coram quoque in suis speciebus atque substantiis cognoscerentur \n et tenerentur. \n \n","7":"\n Tunc igitur etiam ipse sermo speciem et ornatum suum \n sumit, sonum et uocem, cum dicit deus: fiat lux. haec est \n natiuitas perfecta sermonis, dum ex deo procedit. conditus \n ab eo primum ad cogitatum in nomine sophiae: dominus \n condidit me initium uiarum, dehinc generatus ad effectum: \n cum pararet caelum, aderam illi, exinde, eum \n patrem sibi faciens, de quo procedendo *, filius factus est, \n primogenitus, ut ante omnia genitus, et unigenitus, ut solus \n ex deo genitus, proprie de uulua cordis ipsius, secundum \n quod et pater ipse testatur: eructauit cor meum sermonem \n optimum. ad quem deinceps gaudens proinde gaudentem \n in persona illius: filius meus es tu, (inquit,) ego hodie \n genui te, et: ante luciferum genui te. sic et filius ex\n\n \n\n \n \n \n sua persona profitetur patrem in nomine sophiae: dominus \n condidit me initium uiarum in opera sua; ante \n omnes autem colles generauit me. nam si hic quidem \n sophia uidetur dicere conditam se a domino in opera et uias \n eius, alibi autem per sermonem ostenditur omnia facta esse \n et sine illo nihil factum, sicut et rursum: sermone eius \n caeli confirmati sunt et spiritu eius omnes uires \n eorum, utique eo spiritu, qui sermoni inerat, apparet unam \n eandemque uim esse nunc in nomine sophiae nunc in appellatione \n sermonis, quae initium accepit uiarum in dei opera et \n quae caelum confirmauit, per quam omnia facta sunt et sine \n qua nihil factum est. nec diutius de isto, quasi non ipse sit \n sermo et in sophiae et in rationis et in omnis diuini animi \n et spiritus nomine, qui filius factus est dei, de quo prodeundo \n generatus est. ergo, inquis, das aliquam substantiam \n esse sermonem, spiritu et sophiae traditione constructam? \n plane. non uis enim eum substantiuum habere in re per \n substantiae proprietatem, (ne) ut res et persona quaedam uideii \n possit et ita capiat secundus a deo constitutus duos efficere \n patrem et filium, deum et sermonem. quid est enim, dicis, \n sermo, nisi uox et sonus oris et, sicut grammatici tradunt, \n aer offensus, intellegibilis auditu, ceterum uacuum nescio \n quid et inane et incorporale? at ego nihil dico de deo inane \n et uacuum prodire potuisse, ut non de inani et uacuo prolatum, \n nec carere substantia quod de tanta substantia processit \n et tantas substantias fecit; fecit enim et ipse quae facta sunt\n\n \n\n \n \n \n per illum. (aut). quale est, ut nihil sit ipse, sine quo nihil \n factum est, ut inanis solida et uacuus plena et incorporalis \n corporalia sit operatus? nam etsi potest aliquando quid fieri \n diuersum eius, per quod fit, nihil tamen potest fieri per id, \n quod uacuum et inane est (si) uacua et inanis res est sermo dei, \n qui filius dictus est? qui ipse deus cognominatus est? etsermo \n erat apud deum, et deus erat sermo. scriptum est: non \n sumes nomen dei in uanum: hic certe est, qui in effigie \n dei constitutus non rapinam existimauit esse se aequalem \n deo. in qua effigie dei? utique in aliqua, non tamen \n in nulla. quis enim negabit deum corpus esse, etsi deus \n spiritus est? spiritus enim corpus sui generis in sua effigie. \n sed si et inuisibilia illa, quaecumque sunt, habent apud deum \n et suum corpus et suam formam, per quae soli deo uisibilia \n sunt, quanto magis quod ex ipsius substantia emissum est \n sine substantia non erit? quaecumque ergo substantia sermonis \n fuit, illam dico personam et illi nomen filii uindico et, dum \n filium agnosco, secundum a patre defendo. -\n \n","8":"\n Hic si qui putauerit me probolen aliquam introducere, \n id est prolationem rei alterius ex altera, quod facit Yalentinus Valentinus , \n alium atque alium Aeonem de Aeone producens, primo quidem \n dicam tibi: non ideo non utitur et ueritas uocabulo isto et \n re ac censu eius, quia et haeresis utatur; immo haeresis \n potius ex ueritate accepit quod ad mendacium suum strueret. \n prolatus est sermo dei an non? hic mecum gradum fige. si \n prolatus est, cognosce probolen ueritatis, et uiderit haeresis,\n\n \n\n \n \n \n si quid de ueritate imitata est. iam nunc quaeritur, quis \n quomodo utatur aliqua re et uocabulo eius. Valentinus probolas \n suas discernit et separat ab auctore et ita longe ab \n . eo ponit, ut Aeon patrem nesciat; denique desiderat nosse \n nec potest, immo et paene deuoratur et dissoluitur in reliquam \n substantiam. apud nos autem solus filius patrem nouit et sinum \n patris ipse exposuit et omnia apud patrem audiuit et uidit et \n quae mandatus est a patre, ea et loquitur; nec suam, sed \n patris perfecit uoluntatem, quam de proximo, immo de intimo \n nouerat. quis enim scit quae sint in deo, nisi spiritus, qui \n in ipso est? sermo autem spiritu structus est, et ut ita \n dixerim, sermonis corpus est spiritus. sermo ergo et in patre \n semper, sicut dicit: ego in patre, et apud deum semper, \n sicut scriptum est: et sermo erat apud deum et numquam \n separatus a patre, aut alius a patre, quia: ego et pater \n unum sumus. haec erit probola ueritatis, custos unitatis, \n qua prolatum dicimus filium a patre, sed non separatum. \n protulit enim deus sermonem, quemadmodum etiam paracletus \n docet, sicut radix fruticem et fons fiuuium et sol radium. \n nam et istae species probolae sunt earum substantiarum, ex \n quibus prodeunt. nec dnbitauerim dubitauerim filium dicere et radicis \n fruticem et fontis fiuuium et solis radium, quia omnis origo \n parens est et omne, quod ex origine profertur, progenies est, \n multo magis sermo dei, qui etiam proprie nomen filii accepit. \n nec frutex tamen a radice nec fluuius a fonte nec radius a \n sole discernitur, sicut nec a deo sermo. igitur secundum \n horum exemplorum formam profiteor me duos dicere deum\n\n \n\n \n \n \n et sermonem eius, patrem et filium ipsius. nam et radix et \n frutex duae res sunt, sed coniunctae; et fons et flumen duae \n species sunt, sed indiuisae; et sol et radius duae formae \n sunt, sed cohaerentes. omne, quod prodit ex aliquo, secundum \n sit eius necesse est, de quo prodit, non ideo tamen est \n separatum. secundus autem ubi est, duo sunt, et tertius ubi \n est, tres sunt. tertius enim est spiritus a deo et filio, sicut \n tertius a radice fructus ex frutice et tertius a fonte riuus \n ex flumine et tertius a sole apex ex radio. nihil tamen a \n matrice alienatur, a qua proprietates suas ducit. ita trinitas \n per consertos et conexos gradus a patre decurrens et monarchiae \n nihil obstrepit et oikonomiae statum protegit. \n \n","9":"\n Hanc me regulam professum, qua inseparatos ab alterutro \n patrem et filium et spiritum testor, tene ubique, et ita \n quid quomodo dicatur agnosces. ecce enim dico alium esse \n patrem et alium filium et alium spiritum, \u2014 male accipit \n idiotes quisque aut peruersus hoc dictum, quasi diuersitatem \n sonet et ex diuersitate separationem protendat patris et filii \n et spiritus sancti; necessitate autem hoc dico, cum eundem \n patrem et filium et spiritum contendunt, aduersus oikonomian \n monarchiae adulantes \u2014 non tamen diuersitate alium filium \n a patre, sed distributione, nec diuisione alium, sed distinctione, \n quia non sint idem pater et filius, uel modulo alius \n ab alio (alii.) pater enim tota substantia est, filius uero deriuatio \n totius et portio, sicut ipse profitetur: quia pater \n maior me est. a quo et minoratus canitur in psalmo\n\n \n\n \n \n \n modicum quid citra angelos. sic et pater alius a filio, dum filio \n maior, dum alius qui generat, alius qui geueratur generatur , dum alius \n qui mittit, alius qui mittitur, dum alius qui facit, alius per \n quem fit. bene, quod et dominus usus hoc uerbo in persona \n paracleti non diuisianem diuisionem significauit, sed dispositionem: rogabo \n enim, inquit, patrem, et alium aduocatum mittet uobis, \n spiritum ueritatis, sic alium a se * paracletum, quomodo \n et nos a patre alium filium, ut tertium gradum ostenderet \n in paracleto, sicut nos secundum in filio propter oikonomiae \n obseruationem. ipsum, quod pater et filius dicuntur, nonne \n alius ab alio (alius) est? utique enim omnia quod uocantur, \n hoc erunt, et quod erunt, hoc uocabuntur, et permiscere se \n diuersitas uocabulorum non potest omnino, quia nec rerum. \n quarum erunt uocabula. est, est, non, non; nam quod \n amplius est, hoc a malo est. \n \n \n","10":"\n Ita ut pater, et filius est, et (ut) neque dies eadem et \n nox, neque pater idem et filius, ut sint ambo unus et utrumque \n alter, quod uanissimi isti Monarchiani uolunt. (ipse se\\\\ \n inquiunt, cfilium sibi fecit\\'. atquin pater filium facit et patrem \n filius, et qui ex alterutro fiunt, a semetipsis sibi fieri nullo \n modo possunt, ut pater se sibi filium faciat et filius se sibi \n patrem praestet. quae instituit deus, etiam ipse custodit. \n habeat necesse est pater filium, ut pater sit, et filius patrem, \n ut filius sit. aliud est autem habere, aliud esse. uerbi gratia, \n ut maritus sim, habeam oportet uxorem, non ipse mihi ero \n uxor. sic etiam, ut pater sim, filium habebo, non ipse mihi \n ero filius, et ut filius sim, patrem habebo, non ipse mihi ero\n\n \n\n \n \n \n pater. quae enim me faciunt si habuero, tunc ero: pater, \n si filium habeam, filius, [ero] si patrem. porro si ipse ero quid \n eorum, iam non habeo quod ipse ero: nec patrem, quia ipse \n ero pater, nec filium, quia ipse ero filius. in quantum autem \n alterum ex his habere me oportet, alterum esse, in tantum, \n si utrumque fuero, alterum non ero, dum alterum non habeo. \n si enim ipse ero filius, qui et pater, iam non habeo filium, \n sed ipse sum filius. non habendo autem filium, dum ipse \n sum filius, quomodo pater ero? habere enim filium debeo, \n ut pater sim. non sum ergo filius, quia patrem non habeo, \n qui facit filium. aeque si ipse sum pater, qui et filius, iam \n non habeo patrem, sed ipse sum pater. non habendo autem \n patrem, dum ipse sum pater, quomodo filius ero? habere \n enim patrem debeo, ut filius sim. non ergo ero pater, quia \n filium non habeo, qui facit patrem. hoc erit totum ingenium \n diaboli, alterum ex altero excludere, dum utrumque in unum \n sub monarchiae fauore concludens neutrum haberi facit, ut \n et pater non sit. qui scilicet filium non habet, et filius non \n sit, qui aeque patrem non habet; dum enim pater est, filius \n non erit,*** sic monarchiam tenent qui nec patrem nec filium \n continent. sed nihil deo difficile: quis hoc nesciat? \n et: impossibilia apud saeculum possibilia apud \n deum: quis ignoret? et: stulta mundi elegit deus. ut \n confundat sapientia: legimus omnia. (ergo>, inquiunt, (difficile \n non fuit deo ipsum se et patrem et filium facere aduersus \n traditam formam rebus humanis. nam et sterilem parere contra \n naturam difficile deo non fuit, sicut nec uirginem\\'. plane nihil \n deo difficile. sed si tam abrupte in praesumptionibus nostris \n hac sententia utamur. quiduis de deo confingere poterimus.\n\n \n\n \n\n \n\n \n \n \n quasi fecerit, quia facere potuerit. non autem, quia omnia \n potest facere, ideo (quo)que credendum est illum fecisse etiam \n quod non fecerit, sed an fecerit requirendum. potuit, si uoluisset, \n deus pennis hominem ad uolandum instruxisse, quod \n et miluis praestitit; non tamen, quia potuit, statim et fecit. \n potuit et Praxean et omnes pariter haereticos statim extinxisse; \n non tamen, quia potuit, extinxit. [oportebat enim et \n miluos esse et haereticos, oportebat et patrem crucifigi.] hac \n ratione erit aliquid et difficile deo, id scilicet, quodcumque \n non fecerit, non quia non potuerit, sed quia noluerit. dei \n enim posse uelle est, et non posse nolle. quod autem uoluit. \n et potuit et ostendit. ergo quia, si uoluit semetipsum sibi \n filium facere, potuit et quia, si potuit, fecit, tunc probabis \n illum et potuisse et uoluisse noluisse , si probaueris illum fecisse. \n \n","11":"\n Probare autem tam aperte debebis ex scripturis, quam \n nos probamus, illum sibi filium fecisse sermonem suum. si \n enim filium nominat, filius autem non erit alius quam qui ex \n ipso prodiit, sermo autem prodiit ex ipso, hic erit filius, non \n ipse, de quo prodiit. non enim ipse prodiit ex semetipso. pono porro \u00bb \n semetipso facis et prodisse. quod deus etsi potuit fecisse, \n non tamen fecit. aut exhibe probationem, quam expostulo \n meae similem, id est sic scripturas eundem filium et patrem \n ostendere, quemadmodum apud nos distincte pater et filius \n demonstrantur; distincte, inquam, non diuise. sicut ego\n\n \n\n \n \n \n profero dictum a deo: eructuauit cor meum sermonem \n optimum, aeque tu contra opponas alicubi dixisse deum: \n \\'eructuauit me cor meum sermonem optimum\\\\ ut ipse sit, qui \n et eructuauit et quod eructuauit, et ipse, qui protulerit et \n qui prolatus sit, si ipse est et sermo et deus. ecce ego propono \n patrem filio dixisse: filius meus es tu, ego hodie \n generaui te. si nelis uelis , ut credam ipsum esse patrem et \n filium, ostende sic pronuntiatum alibi: \\'dominus dixit ad se: \n filius meus sum ego, ego hodie generaui me\\'; proinde et: \n \\'ante luciferum generaui me\\'; et: \\'dominus condidi me initium \n nrarum uiarum in opera mea, ante omnes autem colles generaui me), \n et si qua alia in hunc modum sunt. quem autem uerebatur \n deus dominus uniuersitatis ita pronuntiare, si ita res erat? \n an uerebatur, ne non crederetur, si simpliciter se et patrem \n et filium pronuntiasset? unum tamen ueritus est: mentiri, \u2014 \n ueritus autem semetipsum et suam ueritatem \u2014 et ideo ueracem \n deum credens scio illum non aliter quam disposuit pronunnasse pronuntiasse \n nec aliter disposuisse quam pronuntiauit. tu porro eum \n mendacem efficias et fallacem et deceptorem fidei huius, \n si. cum ipse esset sibi filius, alii dabat filii personam, \n quando scripturae omnes et demonstrationem et distinctionem \n trinitatis ostendant, a quibus et praescriptio nostra \n deducitur non posse unum atque eundem uideri qui loquitur \n et de quo loquitur et ad quem loquitur, quia neque \n peruersitas neque fallacia deo congruat, ut, cum ipse esset, \n ad quem loquebatur, ad alium potius et non ad semetipsum \n loqueretur. accipe igitur et alias uoces patris de filio per\n\n \n\n \n\n \n \n \n Esaiam: ecce filius meus, quem elegi, dilectus me us. \n in quem bene sensi; ponam spiritum meum super \n ipsum, et iudicium nationibus adnuntiabit. accipe \n et ad ipsum: magnum tibi est, ut uoceris filius meus \n ad statuendas tribus Iacob et ad conuertendam dispersionem \n Israhelis; posui te in lucem nationum, ut sis \n salus in extremum terrae. accipe nunc et filii uoces de \n patre: spiritus domini super me, quapropter unxit me \n ad euangelizandum hominibus. item ad patrem in psalmo: \n dee domine, ne dereliqueris me, donec adnuntiem brachium \n tuum natiuitati uniuersae uenturae; item in \n alio: domine, quid multiplicati sunt qui comprimunt \n me? sed et omnes paene psalmi, (qui) Christi personam \n sustinent, filium ad patrem [id est Christum ad deum] uerba \n facientem repraesentant. animaduerte etiam spiritum loquentem \n ex tertia persona de patre et filio: dixit dominus domino \n meo: sede ad dexteram meam, donec ponam inimicos \n tuos scabellum pedum tuorum, item per Esaiam: haec \n dicit dominus domino meo Christo, item per eundem \n ad patrem de filio: domine, quis credidit auditui \n nostro, et brachium domini cui reuelatum est? \n adnuntiauimus de illo: sicut puerulus. sicut radix \n in terra sitienti, et non erat forma eius nec gloria. \n haec pauca de multis. nec enim adfectamus uniuersas scripturas \n euoluere, cum et in singulis capitulis(sunt)plenam maiestatem \n et auctoritatem contestantes. maiorem congressum in\n\n \n\n \n \n \n retractatibus habemus. his itaque paucis, tamen manifeste, \n distinctio trinitatis exponitur: est enim ipse, qui pronuntiat, \n spiritus, et pater, ad quem pronuntiat, et filius, de quo \n pronuntiat. sic et cetera, quae nunc ad patrem de filio uel \n ad filium, nunc ad filium de patre uel ad patrem [nunc] a \n spiritii spiritu pronuntiantur, unamquamque personam in sua proprietate \n constituunt. \n \n","12":"\n Si te adhuc numerus scandalizat trinitatis quasi non \n conexae in unitate simplici, interrogo: quomodo unicus et \n singularis pluraliter loquitur: faciamus hominem ad imaginem \n et similitudinem nostram, cum debuerit dixisse: \n \\'faciam hominem ad imaginem et similitudinem meam\\', utpute \n unicus et singularis? sed et in sequentibus: ecce Adam \n factus est tamquam unus ex nobis fallit aut ludit, \n ut, cum unus et solus et singularis esset, numerose loqueretur. \n aut numquid angelis loquebatur, ut Iudaei interpretantur. \n quia nec ipsi filium agnoscunt? an quia ipse erat pater \n filius spiritus, ideo pluralem se praestans pluraliter sibi loquebatur? \n immo, quia iam adhaerebat illi [filius] secunda persona, \n sermo ipsius, et tertia, spiritus in sermone, ideo pluraliter \n pronuntiauit: \\'faciamus\\' et \\'nostram\\' et \\'nobis.1 cum quibus \n enim faciebat hominem et quibus faciebat similem, filio quidem, \n qui erat induiturus hominem, spiritu uero, qui erat sanctificaturus \n hominem, quasi cum ministris et arbitris ex unitate \n trinitatis loquebatur. denique sequens scriptura distinguit \n inter personas: (et fecit) deus hominem, ad imaginem\n\n \n\n \n \n \n dei fecit illum. cur non (suam,) si unus qui faciebat, et \n non erat, ad cuius faciebat? erat autem, ad cuius imaginem \n faciebat, ad filii scilicet, qui, homo futurus certior et uerior, \n imaginem suam fecerat dici hominem, qui tunc de limo \n formari habebat, imago ueri et similitudo. sed et in antecedentibus \n operibus mundi quomodo scriptum est? primo quidem, \n nondum filio apparente: et dixit deus: fiat lUl , et \n facta est, ipse scilicet sermo, uera lux, quae inluminat \n hominem uenientem in hunc mundum, et per illum inundialis mundialis \n quoque lux. exinde autem, in sermone Christo adsistente \n et administrante, deus uoluit fieri, et deus fecit: et dixit \n deus: fiat firmamentum, et fecit deus firmamentum: \n et dixit deus: fiant luminaria, et fecit deus luminare \n maius et minus. sed et cetera utique idem fecit, qui et priora, \n id est sermo dei, per quem omnia facta sunt et sine \n quo factum est nihil. qui si (et) ipse deus est secundum \n Iohannem: deus erat sermo, habes duos, alium dicentem, \n ut fiat, alium facientem. alium autem quomodo accipere \n debeas, iam professus sum, personae, non substantiae nomine, \n ad distinctionem, non ad diuisionem. ceterum, (etsi) ubique \n teneo unam substantiam in tribus cohaerentibus, tamen alium \n dicam oportet ex necessitate sensus eum, qui iubet, et eum. \n qui facit. nam nec iuberet, si ipse faceret dum iuberet, \n fieri per eum, (cui) tum iubebat, aut sibi iussurus, si unus \n esset, aut sine iussu facturus, quia non expectasset, ut sibi \n iuberet. \n \n","13":"\n Ergo, inquis, si deus dixit et deus fecit, si alius deus \n dixit et alius fecit, duo dii praedicantur. si tam durus es,\n\n \n\n \n \n \n puta interim tu; et ut adhuc amplius hoc putes, accipe \n et in psalmo duos deos dictos: thronus tuus, deus, in \n aeuum; ** uirga regni tui; dilexisti iustitiam et \n odisti iniquitatem: propterea unxit te, deus, deus \n tuus. si ad deum loquitur, et unctum deum a deo, adfirmat \n et hic duos deos. [pro uirga regni tui] inde et Esaias ad personam \n Christi: et Seboin , inquit, uiri elati, ad te transibunt \n et post te sequentur uincti manibus et ad te \n adorabunt, quia in te deus est; tu enim es deus \n noster, et nesciebamus, deus Israhelis. et hic enim \n dicendo \\'deus in te\\' et (tu deus\\' duos proponit: qui erat \n in Christo et [spiritum] ipsum. plus est, quod (et) in euangelio \n totidem inuenies: in principio erat sermo, et sermo \n erat apud deum, et deus erat sermo: unus, qui erat, \n et alius, penes quem erat. sed et nomen domini in duobus \n lego: dixit dominus domino meo: sede ad dexteram \n meam. et Esaias haec dicit: domine, quis credidit \n auditui nostro, et brachium domini cui reuelatum \n est? \\'brachium\\' enim \\'tuum\\', non \\'domini\\' dixisset, si non \n dominum patrem et dominum filium intellegi uellet. etiam adhuc \n antiquior Genesis: et pluit dominus super Sodomam et \n Gomorram sulphur et ignem de caelo a domino. haec \n aut nega scripta, aut quis es, ut non putes accipienda\n\n \n\n \n \n \n quemadmodum scripta sunt, maxime quae non in allegoriis et \n parabolis, sed in definitionibus certis et simplicibus habent \n sensum? quodsi ex illis ea, qui tunc dominum non sustinebant \n dei se filium ostendentem, ne eum deum crederent, \n recordare tu cum illis scriptum esse: ego dixi: uos dii \n estis et filii altissimi, et: stetit deus in ecclesia \n deorum, ut, si homines, per fidem filios dei factos, deos \n scriptura pronuntiare non timuit, scias illam multo magis \n uero et unico dei filio id dei nomen iure contulisse, \\'ergo\\', \n inquis, \\'prouocabo te, ut hodie quoque ex auctoritate istarum \n scripturarum constanter duos deos et duos dominos praedices\\\\ \n absit. nos enim, qui et tempora et causas scripturarum per \n dei gratiam inspicimus, maxime paracleti, non hominum \n discipuli, duos quidem definimus, patrem et filium, et iam \n tres cum spiritu sancto, \u2014 secundum rationem oikonomiae, quae \n facit numerum, ne, ut uestra peruersitas infert, pater ipse \n credatur natus et passus, quod non licet credi, quoniam non \n ita traditum est \u2014 duos tamen deos et duos dominos numquam \n ex ore nostro proferimus, non quasi non et pater deus et \n filius deus et spiritus deus et dominus unusquisque, sed quoniam \n (ideo) retro et duo dii et duo domini praedicabantur, ut, ubi \n uenisset Christus, et deus agnosceretur et dominus uocaretur, \n quia filius dei et domini. si enim una persona et dei et \n domini in scripturis inueniretur, merito Christus non esset \n admissus ad nomen dei et ad domini, \u2014 nemo enim alius\n\n \n\n \n \n \n praeter unus deus et dominus praedicabatur \u2014 et futurum \n erat, ut ipse pater descendisse uideretur, quia unus deus et \n unus dominus legebatur, et tota oikonomia eius obumbraretur, \n quae in materiam fidei prospecta atque dispensata est. at ubi \n uenit Christus et cognitus est a nobis, quod ipse, qui numerum \n retro fecerat, factus secundus a patre et cum spiritu \n tertius, etiam pater, per ipsum plenius manifestatus, redactum \n est iam nomen dei et domini in unionem, ut, quia nationes \n a multitudine idolorum transirent ad unicum deum, et differentia \n constitueretur inter cultores unius et plurimae diuinitatis. \n nam et lucere in mundo Christianos oportebat ut filios \n lucis, lumen mundi unum et deum et dominum colentes et \n nominantes. ceterum si ex conscientia, qua scimus dei nomen \n et domini et patri et filio et spiritui conuenire, deos et dominos \n nominaremus, extinxissemus faces nostras, etiaip etiam ad martyria \n timidiores, quibus euadendi quaque pateret occasio, iurantihus iurantibus \n statim per deos et dominos, ut quidam haeretici, quorum \n dei plures. itaque deos omnino non dicam nec dominos, sed \n apostolum sequar, ut, si pariter nominandi fuerint pater et \n filius. patrem deum appellem et Iesum Christum dominum \n nominem. solum autem Christum potero deum dicere; sicut \n idem apostolus: ex quibus Christus, qui est, inquit, \n deus super omnia, benedictus in aeuum omne. nam \n et radium solis seorsum solem uocabo; solem autem nominans, \n coitis est radius, non statim et radium solem appellabo. nam \n nec soles duos faciam. tamen et solem et radium eius tam\n\n \n\n \n \n \n duas res et duas species unius et indiuisae substantiae numerabo, \n quam deum et sermonem eius, quam patrem et filium. \n \n","14":"\n Adhuc et illa nobis regula adsistit duos uindicantibus \n patrem et filium, quae inuisibilem deum determmauit . cum \n enim Moyses in Aegypto desiderasset domini conspectum \n dicens: si ergo inueni gratiam coram te, manifesta \n mihi te, ut cognoscenter uideam te:non potes \n uidere, inquit, faciem meam; non enim uidebit homo \n faciem meam et uiuet, id est: morietur qui uiderit. inuenimus \n autem et a multis deum uisum et neminem tamen \n eorum, qui eum uiderant, mortuum, uisum quidem [deum] \n secundum hominum capacitates, non secundum plenitudinem \n diuinitatis. nam (et) patriarchae deum uidisse referuntur, ut \n Abraham et lacob Iacob , et prophetae, ut Esaias, ut Ezechiel, et \n tamen mortui non sunt. igitur aut mori debuerant, si eum \n uiderant, \u2014 deum enim nemo uidebit et uiuet \u2014 aut. \n si deum uiderunt et mortui non sunt, scriptura mentitur \n deum dixisse: faciem meam homo si uiderit, non \n uiuet. aut (si) scriptura (non) mentitur, neque cum inuisum \n neque cum uisum deum profert, iam ergo alius erit qui \n uidebatur, quia non potest idem inuisibilis definiri, qui uide. \n batur, et consequens erit, ut inuisibilem patrem intellegamus \n pro plenitudine maiestatis, uisibilem uero filium agnoscamus \n pro modulo deriuationis, sicut nec solem nobis contemplari \n licet, quantum ad ipsam substantiae summam, quae est in \n caelis, radium autem eius toleramus oculis pro temperatura \n portionis, quae in terram inde porrigitur. hic ex diuerso uoln uolet \n\n \n\n \n \n \n aliquis etiam filium inuisibilem contendere, ut sermonem, ut \n spiritum, et dum unam condicionem patris et filii uindicat, \n unum potius atque eundem confirmare patrem et filium. sed \n diximus scripturam differentiae patrocinari per uisibilis et \n inuisibilis distinctionem. iam et illud adicient ad argumentatioDem argumentationem , \n quod, si filius tunc ad Moysen loquebatur, ipse \n faciem suam nemini uisibilem pronuntiarit, quia scilicet ipse \n inuisibilis pater fuerit in filii nomine. ac per hoc sic eundem \n uolunt accipi et uisibilem et inuisibilem, quomodo eundem \n (et) patrem et filium, quoniam et paulo supra, antequam faciem \n Moysi neget, scriptum sit dominum ad Moysen locutum \n coram, uelut si quis loquatur ad amicum suum, non minus \n quam et Iacob: ego uidi, inquit, deum facie ad faciem. \n ergo uisibilis et inuisibilis idem; et quia idem utrumque, \n ideo et ipse pater inuisibilis, qua et filius, uisibilis. quasi \n uero expositio scripturae, quae fit a nobis, filio competat \n (a) patre seposito in sua uisibilitate. dicimus enim et filium suo \n nomine eatenus inuisibilem, qua sermo et spiritus dei, ex \n substantiae condicione, [iam nunc et quia deus et sermo et \n spiritus dei,] uisibilem autem fuisse ante carnem eo modo, \n quo dicit ad Aaron et Mariam: et si fuerit prophetes \n in uobis, in uisione cognoscar illi et in somnio \n loquar illi, non quomodo Moysi: os ad os loquar illi, \n in specie, id est in ueritate, et non in aenigmate, id \n est non in imagine; sicut et apostolus: nunc uidemus\n\n \n\n \n \n \n tamquam per speculumin speculum aenigmate, tunc autem facie \n ad faciem. igitur cum Moysi seruat conspectum suum et \n colloquium facie ad faciem in futurum, \u2014 nam hoc postea \n adimpletum est in montis secessu, sicut legimus in euangelio \n uisum cum illo Moysen colloquentem \u2014 apparet retro semper \n in speculo et aenigmate et uisione et somnio deum, id est \n filium dei, uisum, tam prophetis et patriarchis quam et ipsi \n adhuc Moysi. et ipse quidem dominus, si forte coram ad \n faciem loquebatur, non tamen, ut et homo faciem eius \n uideret, nisi forte in speculo, in aenigmate. denique si sic \n Moysi locutus esset dominus, ut et Moyses faciem eius cominus \n sciret, quomodo statim atque ibidem desiderat faciem eius \n uidere, quam, quia uiderat, non desideraret? quomodo aeque \n et dominus negat uideri faciem suam posse, quam ostenderat, \n si tamen ostenderat? aut quae est facies dei, cuius conspectus \n negatur? si erat quae uisa est, \u2014 uidi, inquit Iacob, deum \n facie ad faciem, et salua facta est anima mea \u2014 alia \n debet esse facies, quae, si uideatur, occidit. aut numquid \n filius quidem uidebatur, \u2014 etsi facie, sed ipsum hoc in \n uisione et somnio et speculo et aenigmate, quia sermo et \n spiritus nisi imaginaria forma uideri non potest \u2014 faciem \n autem suam dicit inuisibilem patrem? quia enim pater? non \n facies erit filii nomine auctoritatis, quam genitus a patre \n consequitur? non enim et de aliqua maiore persona congruit \n dicere: (facies mea est ille homo\\', et: \\'faciem mihi praestat\\'? \n pater, inquit, maior me est. ergo facies erit filii pater.\n\n \n\n \n \n \n nam et scriptura quid dicit? spiritus eius persona Christus \n dominus. ergo si Christus persona paterni spiritus est, \n merito cuius spiritus persona erat, id est patris, eius faciem \n suam, ex unitate scilicet, pronuntiauit. mira res plane, an \n facies filii pater accipi possit, qui est caput eius. caput \n enim Christi deus. \n \n","15":"\n Si hunc articulum quaestionibus scripturae ueteris \n non expediam, de nouo testamento sumam confirmationem \n nostrae interpretationis, ne quodcumque in filium reputo, in \n patrem proinde defendas. ecce enim et in euangeliis et in \n apostolis uisibilem et inuisibilem deum deprehendo sub manifesta \n et personali distinctione condicionis utriusque. exclamat \n quodammodo Iohannes: deum nemo uidit umquam, utique \n nec retro; ademit enim temporis quaestionem dicendo deum \n numquam uisum. confirmat et apostolus de deo: quem \n nemo uidit hominum, sed nec uidere potest, scilicet \n quia morietur qui uidebit. idem ipsi apostoli et uidisse se \n Christum et contrectasse testantur. porro si ipse est Christus \n et pater et filius, quomodo et uisus est et inuisus? ad hanc \n diuersitatem uisi et inuisi in unum conferendam quis ex \n diuerso non argumentabitur recte utrumque dictum, uisibilem \n quidem in carne, inuisibilem uero ante carnem, ut idem sit \n pater inuisibilis ante carnem qui et filius uisibilis in carne?\n\n \n\n \n \n \n atquin si idem ante carnem inuisibilis, quomodo uisus etiam \n retro inuenitur ante carnem? aeque si idem post carnem uisibilis, \n quomodo et nunc inuisibilis pronuntiatur ab apostolis. \n nisi quia alius, quem, et retro uisum in aenigmate, plenius \n uisibilem caro effecit, sermo scilicet, qui et caro factus est. \n alius, quem numquam quisquam uidit, [nisi] pater scilicet, \n cuius est sermo? denique inspiciamus, quem apostoli uiderint. \n quod uidimus, inquit Iohannes, quod audiuimus, oculis \n nostris uidimus, et manus nostrae contrectauerunt \n de sermone uitae. sermo enim uitae caro factus est. \n auditus et uisus et contrectatus, quia caro, qui ante carnem \n sermo tantum, in primordio apud deum patrem, non (deus) \n pater. [apud sermonem] nam etsi deus sermo, sed, quia es \n deo deus, apud deum, quia cum patre, apud patrem. et \n uidimus gloriam eius, tamquam unigeniti a patre. \n utique filii, scilicet uisibilis, glorificati glorificari a patre inuisibili. et \n ideo, quoniam sermonem dei deum dixerat, ne adiuuaret \n aduersariorum praesumptionem, quasi patrem ipsum uidisset. \n ad distinguendum inter inuisibilem patrem et filium uisibilem \n superdicit ex abundanti: deum nemouidit umquam. quem \n deum? sermonem? atquin: uidimus et audiuimus et \n contrectauimus de sermone uitae praedictum est. sed \n quem deum? scilicet patrem, apud quem deus erat sermo. \n unigenitus filius, qui sinum patris ipse disseruit.\n\n \n\n \n \n \n ipse et auditus et uisus et, ne phantasma crederetur, etiam \n contrectatus. hunc et Paulus conspexit, nec tamen patrem \n uidit. nonne, inquit, uidi Iesum? Christum autem (si) et \n ipse deum cognominauit: quorum patres, et ex quibus \n Christus secundum carnem, qui est super omnia \n deus benedictus in aeuum, ostendit et ipse uisibilem \n deum filium, id est sermonem dei, quia qui caro factus est \n Christus dictus est. de patre autem ad Timotheum: qUA m \n nemo uidit hominum, sed nec uidere potest, exaggerans \n amplius: qui solus habet inmortalitatem et \n lucem habitat inaccessibilem, de quo et supra dixerat: \n regi autem saeculorum, inmortali, inuisibili, soli \n deo, ut et contraria ipsi filio adscriberemus, mortalitatem, \n accessibilitatem , quem mortuum contestatur secundum scripturas \n et a se nouissime uisum, per accessibilem utique lucem, \n quamquam et illam neque ipse sine periculo luminis expertus \n est, neque Petrus et Iohannes et Iacobus sine rationis, [et \n amentia, qui] credo, morituri ibidem, si non passuri filii \n gloriam, sed patrem uidissent. deum enim nemo uidebit \n et uiuet. si haec ita sunt, constat eum semper uisum ab \n initio, qui uisus fuerit in fine, et eum nec in fine uisum, \n qui nec ab initio fuit uisus, et ita duos esse uisum et\n\n \n\n \n \n \n inuisum. filius ergo uisus est semper, et filius conuerpatus conuersatus est \n semper, et filius operatus est semper, ex auctoritate patris \n et uoluntate, quia filius nihil a semetipso potest \n facere, nisi uiderit patrem facientem, in sensu scilicet \n facientem. pater enim sensu agit, filius, qui in patris sensu \n est, uidens pei-ficit. sic omnia per filium facta sunt et sine \n illo factum est nihil. \n \n","16":"\n Nec putes sola opera mundi per filium facta, sed et \n quae a deo exinae exinde gesta sunt. pater enim, qui diligit \n filium et omnia tradidit in manu eius, utique a primordio \n diligit et a primordio tradidit, ex quo [a primordio] \n sermo erat apud deum et deus erat sermo. cui data \n est omnis potestas a patre in caelis et in terra; non \n iudicat indicat pater quemquaD quemquam ), sed omne iudicium tradidit \n filio, a primordio tamen. omnem enim dicens potestatem et: \n omne iudicium et omnia per eum facta et omnia tradita in \n manu eius, nullam exceptionem temporis permittit, quia omnia \n non erunt, si non omnia temporis fuerint. filius itaque est. \n qui et ab initio iudicauit, turrem superbissimam elidens linguasque \n disperdens, orbem totum aquarum uiolentia puniens. \n pluens super Sodomam et Gomorram ignem et sulphurem, \n deus a deo. ipse enim et ad humana semper colloquia descendit, \n ab Adam usque ad patriarchas et prophetas, in \n , uisione, in somnio, in speculo, in aenigmate ordinem suum \n praestruens ab initio, semper quem erat persecuturus in\n\n \n\n \n \n \n fine. ita semper ediscebat, et deus, in terris cum hominibus \n conuersari, non alius quam sermo, qui caro erat futurus; \n ediscebat autem, ut nobis fidem sterneret, ut facilius crederemus \n filium dei descendisse in saeculum, (cum) et retro tale \n quid gestum cognosceremus. propter nos enim sicut scripta sunt \n ita et gesta sunt, in quos aeuorum fines decucurrerunt. \n sic etiam adfectus humanos sciebat iam tunc, suscepturus \n etiam ipsas substantias hominis, carnem et animum, inten-ogans \n Adam quasi nesciens: ubi es, Adam? paenitens, quod \n hominem fecisset, quasi non praesciens; temptans Abraham, \n quasi ignorans, quid sit in homine; offensus, reconciliatus \n eisdem, et si qua haeretici adprehendunt quasi deo indigna \n ad destructionem creatoris, ignorantes haec in filium competisse, \n qui etiam passiones humanas et sitim et esuriem et \n lacrimas et ipsam natiuitatem ipsamque mortem erat subiturus, \n propter hoc minoratus a patre modicum citra angelos. \n sed quae haeretici quidem nec filio dei deputabunt conuenire, \n tu ipsi patri inducis, quasi ipse se deminorauerit \n propter nos, cum scriptura alium dicat ab alio minoratum, \n non ipsum a semetipso. quodsi et alius qui coronabatur \n gloriam et honorem, alius qui coronabat, (coronabat) utique \n filium pater. ceterum quale est, ut deus omnipotens ille \n inuisibilis, quem nemo uidit hominum nec uidere potest, ille \n qui inaccessibilem lucem habitat, ille qui non habitat in manu \n factis, a cuius conspectu terra contremescit, montes liquescunt \n ut cera, qui totum orbem manu adprehendit uelut nidum,\n\n \n\n \n\n \n\n \n \n \n cui caelum thronus et terra scabellum, in quo omnis locus, \n non ipse in loco, qui uniuersitatis extrema linea est, ille \n altissimus in paradiso ad uesperam deambularit, quaerens \n Adam, et arcam post introitum Noe clauserit, et apud Abraham \n sub quercu refrigerauerit, et Moysen de rubo ardenti \n uocalit , et in fornace Babylonii regis quartus apparuerit? \n quamquam filius hominis est dictus et in imagine et speculo \n et aenigmate scilicet et haec, nec de filio dei credenda \n fuissent, si scripta non essent, fortasse non credenda de patre, \n licet scripta, quem isti in uuluam Mariae deducunt et in \n Pilati tribunal imponunt et in monumentis Ioseph recondunt. \n hinc igitur apparet error illorum. ignorantes enim a primordio \n omnem ordinem diuinae dispositionis per filium decucurrisse, \n ipsum credunt patrem et uisum et congressum et operatum \n et sitim et esunem esuriem passum \u2014 aduersus prophetam dicentem: \n deus aeternus non sitiet nec esuriet omnino: quanto \n magis nec morietur nec sepelietur? \u2014 et ita, unum deum \n semper egisse *, id est patrem, quae per filium gesta sunt,\n \n","17":"\n facilius existimauerunt patrem in filii nomine uenisse \n quam filium in patris, dicente ipso domino: ego ueni in \n patris mei nomine, item ad ipsum patrem: nomen \n tuum manifestaui hominibus, condicente etiam scriptura: \n benedictus qui uenit in nomine domini, utique \n filius in patris nomine. sed nomen patris: deus omnipotens. \n (altissimus,) dominus uirtutum, rex Israhelis, qui est. quatenus\n\n \n\n \n \n \n ita scripturae docent, haec dicimus et in filium competisse \n et in his filium uenisse et in his semper egisse et sic ea in \n se hominibus manifestasse. omnia, inquit, patris measunt . \n cur non et nomina? cum ergo legis deum omnipotentem et \n altissimum et deum uirtutum et regem Israhelis et qui est, \n uide, ne per haec filius etiam demonstretur, suo iure deus \n (omnipotens.) qua sermo dei omnipotentis quaque omnium \n accepit potestatem, altissimus, qua dextera dei exaltatus, \n sicut Petrus in Actis contionatur, dominus uirtutum, quia \n omnia subiecta sunt illi a patre, rex Israhelis, quia illi proprie \n excidit sors gentis istius, item qui est, quoniam multi [filii] \n dicuntur et non sunt. si autem uolunt et patris nomen Christi \n esse, audient suo loco. interim hic mihi promptum sit responsam responsum \n aduersus id, quod et de Apocalypsi Iohannis proferunt: ego \n dominus, qui est et qui fuit et (qui) uenit, omni-. \n potens, et sicubi alibi dei omnipotentis appellationem non \n putant etiam filio conuenire. quasi qui uenturus sit ** omnipotens, \n cum et filius omnipotentis tam omnipotens sit quam \n deus dei filius. \n \n","18":"\n Sed hanc societatem nominum paternorum in filio ne \n facile perspiciant, perturbat illos scriptura, si quando unicum \n deum statuit, quasi non eadem et deos et dominos duos \n proposuerit, ut supra ostendimus. lergo quia duos et unum),. \n inquiunt, (inuenimus, ideo ambo unus atque idem, et filius \n et pater\\'. porro non periclitatur scriptura, ut illi de tua \n argumentatione succurras, ne sibi contraria uideatur. habet\n\n \n\n \n\n \n \n \n rationem et cum unicum deum statuit et cum duos patrem \n et filium ostendit, et sufficit sibi. filium nominari ab ea \n constat. saluo enim filio recte unicum deum potest determinasse, \n cuius est filius. non enim desinit esse qui habet filium \n ipse unicus, suo scilicet nomine, quotiens sine filio nominatur. \n sine filio autem nominatur, cum principaliter determinatur \n ut prima persona, quae ante filii nomen erat proponenda, \n quia pater ante cognoscitur et post patrem filius nominatur. \n igitur unus deus pater, et alius absque eo non est. quod \n ipse inferens non filium negat, sed alium deum. ceterum alius \n a patre filius non est. denique inspice sequentia huiusmodi \n pronuntiationum, et inuenies fere ad idolorum factitatoros \n atque cultores definitionem earum pertinere, ut multitudinem \n falsorum deorum unio diuinitatis expellat, habens tamen filium. \n quanto indiuiduum et inseparatum a patre, tanto in patre reputandum , \n etsi non nominatum. atquin si nominasset illum, \n separasset, ita dicens: alius praeter me non est, nisi filius \n meus. alium enim etiam filium fecisset, quem de aliis excepisset. \n puta solem dicere: ego sol, et alius praeter me non \n est, nisi radius meus: nonne denotasses uanitatem, quasi non \n et radius in sole deputetur? itaque praeter semetipsum non \n esse alium deum, hoc propter idolatriam ** tam nationum \n quam Israhelis; etiam propter haereticos, qui, sicut nationes \n manibus ita et ipsi uerbis idola fabricantur, id est alium \n deum et alium Christum. igitur et cum se unum pronuntiabat, \n filio pater procurabat, ne ab alio deo Christus uenisse credatur. \n sed ab illo, qui praedixerat: ego deus et alius absque \n me non est, qui se unicum, sed cum filio, ostendit, cum \n quo caelum solus extendit.\n\n \n\n \n \n \n \n","19":"\n (Si) qui et hoc dictum eius in argumentum singularitatis \n arripient, extendi, inquit, caelum solus quantum ad \n ceteras uirtutes solus, praestruens aduersus coniecturas haereticorum, \n qui mundum ab angelis et potestatibus diuersis \n uolunt structum, qui et ipsum creatorem aut angelum faciunt \n aut f ad alia quae extrinsecus, ut opera mundi, ignorantem quoque, \n subornatum. aut si sic solus caelum extendit, quomodo isti \n praesumunt in peruersum haeretici, quasi singularis, non \n admittatur sophia illa dicens: cum pararet caelum, ego \n aderam illi. et Esaias dixit: quis cognouit sensum \n dominietquisilliconsilio fuit? utique praeter sophiam, \n [fuitj quae illi aderat, in ipso tamen, et cum illo uniuersa \n compingebat, non ignorante, quid faceret. praeter aophiam \n autem praeter filium dicit, qui est [Christus] sophia et uirtus \n dei secundum apostolum, solus sciens sensum patris. quis \n enim scit quae sunt in deo, nisi spiritus, qui in \n ipso est? non qui extra ipsum. erat ergo, qui non solum \n deum faceret, nisi a ceteris solum. sed et euangelium recusetur, \n quod dicat omnia per sermonem a deo facta esse et sine \n eo nihil factum. nisi fallor et alibi scriptum est: sermone \n eius caeli firmati sunt, et spiritu eius omnis uirtus \n eorum. et sermo autem, uirtus et sophia dei, ipse erit \n filius. ita si per filium omnia, caelum quoque per filium\n\n \n\n \n \n \n extendens non solus extendit, nisi illa ratione, qua (a) ceteris \n solus. atque adeo statim de filio loquitur: quis alius deiecit \n signa uentriloquorum et diuinationes a corde, auertens \n sapientes retrorsum et consilium eorum infatuans. \n sistens uerba filii sui? dicendo scilicet: hic est filius \n meus dilectus, hunc audite. ita filium subiungens ipse \n interpretator 0st , quomodo caelum solus extenderit, scilicet \n cum filio solus, sicut cum filio unum. proinde et filii \\'erit \n uox: extendi caelum solus. quia sermone caeli confirmati \n sunt, quia sophia in sermone adsistente paratum est caelum \n et omnia per sermonem sunt facta, competit et filium solum \n extendisse caelum, qui solus operationi patris ministrauit. \n idem erit dicens: ego primus, et in superuentura ego \n sum. primum scilicet omnium sermo: in principio erat \n sermo, in quo principio prolatus a patre est. ceterum pater \n non habens initium, ut a nullo prolatus, ut innatus, (primus) \n non potest uideri. qui solus fuit semper, ordinem habere non \n potuit. igitur si propterea eundem et patrem et filium credendum \n putauerunt, ut unum deum uindicent, saluus est unio \n eius qui, cum sit unus, habeat et filium, aeque et ipsum \n eisdem scripturis comprehensum. si filium nolunt secundum \n a patre reputari, ne secundus duos faciat deos dici, ostendimus \n etiam duos deos in scriptura relatos et duos dominos: \n et tamen ne de isto scandalizarentur, rationem reddidimus, \n xqua qua non dii duo dicantur nec domini, sed qua pater et filius \n duo, et hoc non ex separatione substantiae, sed ex dispositione, \n cum indiuiduum et inseparatum filium a patre pronunr \n tiamus , nec statu, sed gradu alium, qui etsi deus dicatur,\n\n \n\n \n \n \n quando nominatur singularis, non ideo duos deos faciat, sed \n unum, hoc ipso, quod et deus ex unitate patris uocari habeat. \n \n","20":"\n Sed argumentationibus eorum adhuc retundendis opera \n praebenda est, si quid de scripturis ad sententiam suam \n excerpent , cetera nolentes intueri, quae et ipsa regulam seruant, \n et quidem saluo unione diuinitatis et monarchiae statu \n nam sicut in ueteribus nihil aliud tenent quam: ego deus \n et alius praeter me non est, ita in euangelio responsionem \n domini ad Philippum tuentur: ego et pater unum sumus \n et: qui me uiderit, uidit et patrem et ego in patre et \n pater in me. his tribus capitulis totum instrumentum utriusque \n testamenti uolunt cedere, cum oporteat secundum plura \n iutellegi intellegi pauciora. sed proprium hoc est omnium haereticorum. \n nam quia pauca sunt, quae in silua inuenire possunt, pauca \n aduersus plura defendunt et posteriora aduersus priora suscipiunt. \n regula autem omni rei ab initio constituta in prioribus \n et in (pluribus, et in) posteriora praescribit utique et in \n pauciora. \n \n","21":"\n Aspice itaque, quanta praescribant tibi etiam in euangelio \n ante Philippi consultationem et ante omnem argumentationem \n tuam. et in primis ipsa statim praefatio Iohannis \n euangelizatoris demonstrat, quid retro fuerit qui caro fieri \n habebat: in principio erat sermo, et sermo erat apud \n deum, et deus erat sermo; hic erat in principio apud \n deum; omnia per ipsum facta sunt et sine ipso factum \n est nihil. nam si haec non aliter accipi licet quam quomodo \n scripta sunt, indubitanter alius ostenditur qui fuerit a\n\n \n\n \n \n \n principio, alius apud quem fuit, alius sermo dei, alius deus, \u2014 \n licet et sermo deus, sed qua dei filius, non qua pater \u2014 alius \n per quem omnia, alius a quo omnia. alium autem quomodo \n dicamus, saepe iam edidimus: quo alium dicamus necesse est \n non eundem, \u2014 (non eundem) autem non quasi separatum \u2014: \n dispositione alium, non diuisione. hic ergo caro factus est, \n non ipse, cuius erat sermo. huius gloria uisa est tamquam \n unici a patre, non tamquam patris. hic unicus sinum patris \n disseruit. non sinum suum pater. praecedit enim: deum \n nemo uidit umquam. idem et agnus dei ab Iohanne designatur, \n non ipse, cuius est dictus. certe filius dei semper, sed \n non ipse, cuius est filius. hoc eum Nathanahel statim sensit, \n sicut et alibi Petrus: tu es filius dei. hoc et ipse recte \n sensisse illos confirmat, Nathanaheli quidem respondens: quia \n dixi: uide te sub ficu, ideo credis, Petrum uero beatum \n adfirmans, cui non caro neque sanguis reuelasset quod [et \n patrem] senserat, sed pater qui in caelis est. quo dicto utriasque \n personae constituit distinctionem: et filii in terris, quem \n Petrus agnouerat dei filium, et patris qui in caelis, qui Petro \n reuelauerat quod [Petrus I agnouerat [dei filium Christum]. \n cum in templo introiit, aedem patris appellat, ut filius. \n cum ad Nicodemum dicit: ita, inquit, dilexitdeus mundum,\n\n \n\n \n \n \n ut filium suum unicum dederit, in quem omnis qui \n crediderit non pereat, sed habeat uitam sempiternam. \n etrursas : non enim misit deus filium suum in mundum, \n ut iudicet mundum, sed ut saluus sit mundus per \n eum; qui crediderit in illum, non iudicatur; qui non \n crediderit in illum, iam iudicatus est, quia non credidit \n in nomine unici filii dei. Iohannes autem, cum interrogaret \n qui de Iesu, cur tingeret: pater, inquit, diligit filium \n et omnia tradidit in manu eius; qui credit in filium, \n habet uitam aeternam; qui non credit in filio dei, \n non uidebit deum, sed ira dei manebit super eum. \n quem uero Samaritidi ostendit? si Messiam, qui dicitur \n Christus, filium utique se, non patrem, demonstrauit, qui et \n alibi Christus, dei filius, non pater, dictus eet . exinde discipulis: \n meum est, inquit, ut faciam uoluntatem eius, \n qui me misit, ut consummem opus eius. et ad Iudaeos \n de paralytici sanitate: pater meus usque modo operatur, \n et ego operor. pater et ego filius dicit. denique propter \n hoc magis Iudaei illum interficere uolebant, non \n tantum quod solueret sabbatum, sed quod patrem \n suum deum diceret, aequans se deo. tunc ergo dicebat \n ad eos: nihil filius facere potest a semetipso, nisi \n uideat patrem facientem; quae enim ille facit, eadem \n et filius facit. pater enim diligit filium et omnia \n demonstrat illi, quae ille facit, et maiora istis opera\n\n \n\n \n \n \n demonstrabit illi, u t uos mirem ini. qu omodo enim (pater) \n suscitat mortuos et uiuificat, ita et filius quos uult \n uiuificat. neque enim pater iudicat, sed omne iudicium \n dedit filio, uti omnes honorent filium, sicut \n honorant patrem. qui non honorat filium, non honorat \n patrem, qui filium misit. amen, amen dico uobis. \n quod qui audit sermonem (meum) et credit ei, qui me \n misit, habet uitam aeternam et in iudicium non ueniet. \n sed transit de morte in uitam. amen dico uobis, quod \n ueniet hora, qua mortui audient uocem filii dei, et \n cum audierint, uiuent. sicut enim pater habet uitam \n aeternam a semetipso, ita et filio dedit uitam aeternam \n habere in semetipso, et iudicium dedit illi facere \n in potestate, quia filius hominis est, per carnem scilicet, \n sicut et filius dei per spiritum eius. adhuc adicit: ego autem \n habeo maius quam Iohannis testimonium; opera enim. \n quae pater mihi dedit consummare, illa ipsa de me \n testimonium perhibent, quod me pater miserit; et \n qui me misit pater, ipse testimonium dixit de me. \n subiungens autem: neque uocem eius audistis umquam \n neque formam eius uidistis, confirmat retro non patrem. \n sed filium fuisse qui uidebatur et audiebatur. denique dicit: \n ego ueni in patris mei nomine, et non me recepistis. \n adeo semper filius erat in dei et regis et domini omnipotentis \n et altissimi nomine. interrogantibus autem quid facere \n debeant respondit: ut credatis in eum, quem deus \n misit. panem quoque se adfirmat, quem pater praestaret\n\n \n\n \n \n \n de caelo; ergo omne, quod ei daret pater, ad se uenire, nec \n reiecturum se, quia de caelo descendisset, non ut suam, sed \n ut patris faceret uoluntatem; uoluntatem autem patris esse, \n uti qui uiderit filium et crediderit in eum, uitam et resurrectionem \n consequatur: neminem porro ad se uenire posse, \n nisi quem pater adducat; omnem (autem,) qui a patre audisset et \n didicisset, uenire ad se, non quasi patrem aliquis uiderit \n adiciens et hic, ut ostenderet patris esse sermonem. per quem \n docti fiant, at cum discedunt ab eo multi et apostolis suis \n offert, si uelint discedere et ipsi, quid respondit Simon \n Petrus? quo discedimus? uerba uitae habes, et nos \n credimus, quod tu sis Christus. patrem illum esse an \n patris? [Christum]. \n \n","22":"\n Cuius autem doctrinam dicit, ad quam mirabantur? \n suam an patris? aeque ambigentibus inter se, ne ipse esset \n Christus, utiqule utique non pater, sed filius: meque scitis, inquit, \n unde sim; et non ueni a me ipso, sed est uerus qui \n me misit, quem uos non nostis; ego noui illum, quia \n apud illum sum. non dixit \\'quia ipse sum\\' et (ipse me \n misi\\' sed \\'ille me misit\\'. item cum misiSsent misissent ad inuadendum \n eum pharisaei; modicum adhuc temporis, ait, uobiscum \n sum et uado ad eum, qui me misit. at ubi se negat esse \n solum \u2014 sed ego, inquit, et qui me misit pater \u2014 nonne \n duos demonstrat, tam duos quam inseparatos? immo totum \n erat hoc quod docebat. inseparatos duos esse. siquidem et \n legem proponens duorum hominum testimonium confirmantem\n\n \n\n \n \n \n subiungit: ego testimonium dico de me, et testimonium \n dicit de me qui me misit pater. quodsi unus esset, dum \n idem est et filius et pater, non uteretur legis patrocinio fidem \n imponentis non unius testimonio, sed duorum. item interrogatus, \n ubi esset pater, neque se neque patrem notum esse \n illis respondens duos dixit ignotos, quod, si ipsum nossent, \n patrem nossent, non quidem quasi ipse esset pater et filius, \n sed quia per indiuiduitatem neque agnosci neque ignorari \n alter sine altero potest. interpretante extrinsecus scriptura non \n cognouisse illos quod de patre dixisset, \u2014 qui me, ait, misit, \n uerax est, et ego quae ab eo audiui, ea et loquor \n in mundum \u2014 cum scilicet cognoscere debuissent sermones \n patris in filio esse, legendo apud Hieremiam: et dixit mihi \n dominus: ecce dedi sermones meos in os tuum et apud \n Esaiam: dominus dat mihi linguam disciplinae ad \n cognoscendum, quando oporteat dicere sermonem, \n sicut ipse rursus: tunc, inquit, cognoscetis, quod ego \n sim et a memetipso nihil loquar, sed sicut me docuit \n (pater,) ita et loquor, quia et qui me misit mecum est, \n et hoc ad testimoniilm testimonium indiuiduorum duorum.. item in altercatione \n Iudaeorum exprobrans, quod occidere eum uellent: \n ego, inquit, quae uidi penes patrem meum loquor, et \n uos quod uidistis penes patrem uestrum id facitis, \n et: nunc uultis occidere hominem ueritatem uobis \n locutum, quam audiuit a deo, et: si deus esset pater \n uester, dilexissetis me; ego enim ex deo exiui et ueni.\n\n \n\n \n \n \n - et tamen non separamus, licet exisse dixerit, ut quidam \n arripiunt huius dicti occasionem; exiuit enim a patre ut \n radius ex sole, ut riuus ex fonte, ut frutex ex semine \u2014 (et:) \n ego daemonium non habeo, sed honoro patrem \n meum, et: si ego me ipse glorificem, nihil est \n gloria mea; est qui me glorificet pater, quem \n nos uos dicitis deum esse uestrum nec nostis illum; \n at ego noui eum. et si dicam: non noui, ero similis \n uestri mendax; sed noui illum et sermonem eius \n seruo. et cum subiungit: Abraham diem meum uidit \n et laetatus est, nempe demonstrat filium Abrabae Abrahae retro \n uisum, non patrem. item super caecum illum patris opera \n dicit se facere oportere, cui post restitutionem luminum: tu, \n inquit, credis in filium dei? et interroganti, quis esset \n iste, ipse se demonstrans utique filium demonstrauit, quem \n credendum esse dixerat. dehinc cognosci se profitetur a patre \n et patrem a se et ideo se diligi a patre, quod animam suam \n ponat, quia Tioc hoc praeceptum accepisset a patre. et interrogatus \n a ludaeis Iudaeis , si ipse esset Christus \u2014 utique dei, nam usque \n M in hodiernum ludaei Iudaei Christum dei, non ipsum patrem sperant, \n quia numquam Christus pater scriptus est uenturus -loquor, \n inquit, uobis, et non creditis; opera, quae ego facio in \n nomine patris, ipsa de me testimonium dicunt. quod \n testimonium? ipsum scilicet esse, de quo interrogabant, id est \n Christum dei. de ouibus etiam suis *, quod nemo illas de manu \n eius eriperet, pater enim, (inquit,) quod mihi dedit maius,\n\n \n\n \n \n \n est omnibus, et ego et pater unum sumus. hic ergo \n iam gradum uolunt figere stulti, immo caeci, qui non uideant \n primo <ego et pater\\' duorum esse significationem, dehinc in \n nouissimo \\'sumus\\' non ex unius esse persona, quod pluraliter \n dictum est, tunc, quod (unum sumus\\', non (unus sumus\\' \n (dicit.) si enim dixisset: \\'unus sumus\\', potuisset adiuuare \n sententiam illorum; unus enim singularis numeri significatio \n uidetur. adhuc, cum duo masculini generis unum dicit neutrali \n uerbo, quod non pertinet ad singularitatem, sed ad unitatem, \n ad similitudinem, ad coniunctionem, ad dilectionem \n patris, qui filium diligit, et ad obsequium filii, qui uoluntati \n patris obsequitur, unum sumus dicens ego et pater ostendit \n duos esse, quos aequat et iungit. adeo addit etiam multa se \n opera a patre ostendisse, quorum nihil lapidari mereretur, \n et ne putarent ideo se illum lapidare debere, quasi se deum \n ipsum, id est patrem, uoluisset intellegi, quia dixerat: ego \n et pater unum sumus, qua filium dei deum ostendens. \n non qua ipsum deum, si in lege, inquit, acriptum scriptum est: \n ego dixi, uos dii estis, **\u00ab et non potest salui solui \n scriptura, quem pater sanctificauit et misit in \n mundum uos eum blasphemare dicitis, quia diaerit dixerit : \n filius dei sum? si non facio opera patris mei. \n nolite credere; si uero facio et mihi credere non \n uultis, uel propter opera credite; et scitote, quod \n ego in patre sim et pater in me. per opera ergo erit \n pater in filio, et filius in patre; et ita per opera intellegimus\n\n \n\n \n \n \n unum esse patrem (et filium.) adeo totum hoc perseuerabat \n inducere, ut duo tamen crederentur in una uirtute. quia \n aliter filius credi non posset, nisi duo crederentur. \n \n","23":"\n Post haec autem Martha filium dei eum confessa non \n magis errauit quam Petrus et Nathanahel; quamquam et si \n errasset, statim didicisset. ecce enim ad suscitandum fratrem \n eius a mortuis ad caelum et ad patrem dominus suspiciens: \n pater, inquit, \u2014 utique filius \u2014 gratias ago tibi, quod me \n semper exaudias: propter istas turbas circumstantes \n dixi, ut credant, quod tu me miseris. sed et in conturbatione \n animae: et quid dicam? pater, inquit, saluum me \n fac de ista hora: atquin propter hoc ueni in istam \n horam; uerum, pater, glorifica nomen tuum, in quo \n erat filius: ego. inquit, ueni in patris nomine. inde, \u2014 \n scilicet suffecerat filii ad patrem uox \u2014 ecce ex abundantia \n respondet de caelo pater: [filio contestatur: hic est filius \n meus dilectus. in quo bene sensi, audite illum. ita et \n isto] glorificaui et glorificabo rursus. quot personae \n tibi nidentur uidentur , peruersissime Praxea, nisi quot et uoces? habes \n filium in terris, habes patrem in caelis. non est separatio ista, \n sed dispositio diuina. ceterum scimus deum etiam intra abyssos \n esse et ubique consistere, sed ui et potestate, filiumque, ut \n indiuiduum, cum ipso ubique. tamen in ipsa oikonomia pater \n uoluit filium in terris haberi, se uero in caelis, quo et ipse \n filius suspiciens et orabat et postulabat a patre, quo et nos\n\n \n\n \n \n \n erectos docebat orare: pater noster, qui es in caelis. \n cum sit et ubique, hanc sedem suam uoluit pater: ** mihi \n thronus. * minorauit filium modico citra angelos, ad terram \n demittendo, gloria tamen et honore coronaturus illum, in \n caelos resumendo. haec iam praestabat illi dicens: et glorificaui \n et glorificabo. postulat filius de terris, pater promittit \n a caelis. quid mendacem facis et patrem et filium? si \n aut pater de caelis loquebatur ad filium, cum ipse esset filius \n apud terras, aut filius ad patrem precabatur, cum ipse esset \n pater apud caelos, quale est, ut filius item postularet a semetipso \n postulando a patre, (si) filius erat pater, aut iterum pater \n sibi ipse promitteret promittendo filio, si pater erat (filius?) ut \n sic duos diuisos diceremus, quomodo iactitatis, tolerabilius \n erat duos diuisos quam unum deum uersipellem praedicare. \n xitaque itaque ad istos tunc dominus pronuntiauit: non propter me \n ista uox uenit, sed propter uos, ut credant et hi et \n patrem et filium in suis quemque nominibus et personis et \n locis. sed adhuc exclamat Jesus Iesus et dicit: qui credit in me, \n non in me credit, sed in eum credit, qui me misit, \n \u2014 quia per filium in patrem creditur et auctoritas credendi filio \n pater est \u2014 et qui me conspicit. conspicit eum qui me \n misit. quomodo? quoniam scilicet a memetipso non \n sum locutus, sed qui me misit pater ipse mihi\n\n \n\n \n \n \n mandatum dedit, quid dicam et quid loquar; \u2014 dominus \n enim dat mihi linguam disciplinae ad cognoscendum, \n quando oporteat dicere sermonem-quae ego \n loquor, sicut mihi pater dixit, ita et loquor. haec \n quomodo dicta sint, euangelizator et utique tam carus discipulus \n Iohannes magis quam Fraxeas nouerat, ideoque ipse \n de suo sensu: ante autem sollemnitatem paschae, inquit, \n sciens Iesus omnia sibi tradita a patre esse et se ex \n deo exisse et ad deum uadere. sed Praxeas ipsum uult \n patrem de semetipso exisse et ad semetipsum abisse, ut \n diabolus in cor Iudae non filii traditionem, sed patris ipsius \n inmiserit. nec diabolo bene nec haeretico, quia nec in filio \n bono suo diabolus operatus est traditionem. filius enim traditus \n est dei, qui erat in filio hominis, sicut scriptura subiungit: \n nunc glorificatus est filius hominis, et deus glorificatus \n est in illo. quis deus? utique non pater, sed sermo \n patris, qui erat in filio hominis, id est in carne. in qua et(si) \n glorificatus iam \u2014 uirtute uero et sermone \u2014 et ante Iesus, et \n deus, inquit, glorificabit illum in semetipso, id est \n pater filium, quem in semetipso habens, etsi porrectum ad terram, \n mox (glorificaturus erat) per resurrectionem morte deuicta. \n \n","24":"\n Erant plane, qui et tunc non intellegerent, quoniam et \n Thomas aliquamdiu incredulus. domine, enim inquit, non scimus, \n quo eas. et quomodo uiam nouimus? et Iesus: ego \n sum uia ueritas et uita: nemo uenit ad patrem nisi per\n\n \n\n \n\n \n\n \n \n \n me; si cognouissetis me, cognouissetis et patrem; \n sed abhinc nostis illum et uidistis illum. et peruenimus \n iam ad Philippum, qui spe excitatus uidendi patris, \n nec intellegens quomodo uisum patrem audisset: ostende, \n inquit, nobis patrem, et sufficit nobis. et dominus: a \n Philippe, tanto tempore uobiscum sum, et non cognouistis \n me? quem dicit cognosci ab illis debuisse (se) \n \u2014 hoc enim solum discuti oportet \u2014 quasi patrem, an \n quasi filium? si quasi patrem, doceat Praxeas tanto tempore \n Christum cum eis conuersatum patrem aliquando non dico \n intellegi, uerum uel aestimari potuisse. nobis omnes scripturae, \n et ueteres et nouae, Christum dei filium dei praefiniunt. hoc \n et retro praedicabatur, hoc et ab ipso Christo pronuntiabatur, \n immo iam et ab ipso patre, coram de caelis filium profitente \n et filium glorificante: hic est filius meus, et: glorificaui \n et glorificabo, hoc et a discipulis credebatur, hoc et a \n Iudaeis non credebatur. hoc se uolens credi ab illis omni \n hora patrem nominabat et patrem praeferebat et patrem \n honorabat. si ita est, ergo non patrem tanto tempore secum \n conuersatum ignorauerant, sed filium; et dominus, eum se \n ignorari exprobrans, quem ignorauerant, eum utique agnosci \n uolebat, quem tanto tempore non agnosci exprobrauerat, id \n est filium. et apparere iam potest, quo modo dictum sit: qui\\' \n me uidet, uidet et patrem, scilicet quo et supra: ego et \n pater unum sumus; \u2014 quare? quia ego ex deo exiui et \n ueni \u2014 et: ego sum uia, nemo ad patrem uenit nisi \n per me; et: nemo ad me uenit nisi pater eum adduxerit; \n et: omnia mihi pater tradidit; et: sicut pater \n uiuificat, ita et filius; et: si me cognouistis, et patrem\n\n \n\n \n \n \n cognouistis. secundum haec enim uicarium se patris ostenderat, \n per quem pater et uideretur in factis et audiretur in \n uerbis et cognosceretar cognosceretur in filio facta et uerba patris administrante, \n quia inuisibilis pater, quod et Philippus didicerat in \n lege et meminisse debuerat: deum nemo uidebit et uiuet. \n et ideo suggillatur patrem uidere desiderans quasi uisibilem \n et instruitur uisibilem eum in filio fieri ex uirtutibus, non \n ex personae repraesentatione. denique si patrem eundem filium \n uellet intellegi dicendo: qui me uidet, patrem uidet, quomodo \n subicit: non credis, quia ego in patre et pater in \n me? debuerat enim subiunxisse: (non credis, quia ego sum \n pater? aut quo eIaggerauit exaggerauit , si non illud manifestauit, quod \n uoluerat intellegi, se scilicet filium esse? porro dicendo: non \n credis, quia ego in patre et pater in me, propterea \n potius exaggerauit, ne, quia dixerat: qui me uidit et \n patrem uidit, pater existimaretur, quod numquam se existimari \n uoluit, qui semper se filium et a patre uenisse profitebatar profitebatur . \n igitur et manifestam fecit duarum personarum coniunctionem, \n ne pater seorsum quasi uisibilis in conspectu desideraretur, \n et ut filius repraesentator patris haberetur, et nihilominus \n hoc quoque interpretatus est, quomodo pater esset in filio et \n filius in patre: uerba, inquit, quae ego loquor uobis, non \n sunt mea, \u2014 utique quia patris \u2014 pater autem manens in \n rae facit opera. per opera ergo uirtutum et uerba doctrinae \n manens in filio pater per ea uidetur, per quae manet, et per \n eum, in quo manet, ex hoc ipso apparente proprietate utriusque \n personae, dum dicit: ego sum in patre, et pater in \n me. atque adeo: credite, ait. quid? me patrem esse? non \n puto scriptum esse, sed: quia ego in patre et pater\n\n \n\n \n\n \n \n \n in me, si quo minus, uel propter opera credite, ea \n utique opera, per quae pater in filio non uisu, sed sensu \n uidebatur. \n \n","25":"\n Post Philippum et totam substantiam quaestionis istius. \n quae in finem euangelii perseuerat, in eodem genere sermonis \n quo [pater] et filius in sua proprietate distinguitur, paracletum \n quoque a patre se postulaturum, cum ascendisset ad \n patrem, et missurum repromittit, et quidem alium. sed iam \n praemisimus quomodo alium. ceterum: demeo sumet, inquit. \n sicut ipse de patris. ita conexus patris in filio et filii in paracleto \n tres efficit cohaerentes, alterum ex altero. qui tres unum \n sunt, non unus, quomodo dictum est: ego et pater unum \n sumus, ad substantiae unitatem, non ad numeri singularitatem. \n percurre adhuc et inuenies quem patrem credis uitem patris \n dictum et patrem agricolam, uti quem in terra tu putas \n fuisse, hunc rursus in caelis a filio agnosci, cum illuc respiciens \n discipulos suos patri tradit. sed et si in isto euangelioI euangelio \n non est reuelatum: deus meus, ad quid me dereliquisti? \n et: pater, in tuis manibus depone spiritum meum, \n tamen post resurrectionem et deuictae gloriam mortis exposita \n necessitate omnis humilitatis, cum iam patrem se posset \n ostendere tam fideli feminae, ex dilectione, non ex curiositate \n nec ex incredulitate Thomae tangere eum adgressae: ne \n inquit, contigeris me, nondum ascendi ad patrem meum. \n uade autem ad fratres meos \u2014 quibus et in hoc (se) filium \n ostendit; filios enim appellasset illos, si pater fuisset \u2014 et \n dices eis: ascendo ad patrem meum et patrem uestrum\n\n \n\n \n \n \n et deum meum et deum uestrum. pater ad patrem, et deus \n ad deum? an filius ad patrem, et sermo ad deum? ipsa quoque \n clausula euangelii propter quid consignat haec scripta, \n nisi: ut credatis, inquit, Iesum Christum filium dei? \n igitur quaecumque ex his putaueris ad demonstrationem eiusdem \n patris et filii proficere tibi posse, aduersus definitiuam \n euangelii sententiam niteris. non ideo enim scripta sunt, ut \n patrem credas Iesum Christum, sed ut filium. \n \n","26":"\n Propter unum Philippi sermonem et domini responsionem \n ad eum uidemur Iohannis euangelium decucurrisse, ne \n tot manifeste pronuntiata et ante et postea unus sermo subuertat, \n secundum omnia potius quam aduersus omnia, etiam \n aduersus suos sensus, interpretandus. ceterum ut alia euangelia \n nunc interponam, quae (de) natiuitate dominica fidem \n confirmant. sufficit eum, qui nasci habebat ex uirgine, ab \n ipso adnuntiali angelo filium dei determinatum: spiritus \n dei superueniet in te, et uirtus altissimi obumbrabit \n te: propterea quod nascetur ex te sanctum uocabitur \n filius dei. uolent quidem et hic argumentari, sed uentas ueritas \n praeualebit. \\'nempe\\', inquiunt, (filius dei deus est, **\u00ab et uirtus \n altissimi altissimus est), nec pudet illis inicere, quod, si esset, \n scriptum fuisset. quem enim uerebatur, ut non aperte pronuntiaret: \n (deus superueniet\\', et \\'altissimus obumbrabit te\\'? dicens \n autem (spiritus dei\\', etsi spiritus dei \u2666*, tamen non directo \n deum nominans, portionem totius intellegi uoluit, quae cessura \n erat in filii nomen. hic spiritus dei idem erit sermo. sicut\n\n \n\n \n \n \n enim Iohanne dicente: sermo caro factus est, spiritum \n quoque intellegimus in mentione sermonis, ita et hic sermonem \n quoque agnoscimus in nomine spiritus. nam et spiritus \n substantia est sermonis, et sermo operatio spiritus, \n et duo unum sunt. ceterum alium Iohannes profitebitur. \n carnem factum, alium angelus carnem futurum, si non et \n spiritus sermo est et sermo spiritus. sicut ergo sermo dei \n non est ipse, cuius est, ita nec spiritus, et si dei dictus \n est, non tamen ipse est, cuius est dictus. nulla res alicuius \n ipse est, cuius est. plane cum cura quid ex ipso est et sic eius \n est, dum ex ipso sit, potest tale quid esse, quale et ipse, ei \n quo est et cuius est. et ideo spiritus deus et sermo deus. \n quia ex deo, non tamen ipse, ex quo est. quod(si) deus dei \n tamquam, substantiua res, non erit ipse deus, sed hacteous hactenus \n deus, qua ex ipsius dei substantia [quae et substantiua res \n est] et ut portib portio aliqua totius, multo magis uirtus altissimi \n non erit ipse altissimus, quia nec substantiua res est. \n quod est spiritus, sicut nec sapientia, nec prouidentia. (ut) et \n haec enim substantiae non sunt, sed accidentia uniuscuiusque \n substantiae, et uirtus spiritui accidit nec ipsa erit spiritus. \n his itaque rebus, quodcumque sunt, spiritu dei et sermone \n et uirtute, conlatis in uirginem, quod de ea nascitur filius \n dei est. hoc se et in istis euangeliis ipse testatur statim a \n puero: non scitis, inquit, quod in patris mei me esse \n oportet? hoc et satanas eum in temptationibus nouit: si \n filius dei es, hoc et exinde daemonia conStentur confitentur : scimus\n\n \n\n \n \n \n qui sis, filius dei. patrem et ipse adorat. Christum se dei \n a Petro agnitum non negat. exultans in spiritu ad patrem: \n confiteor, inquit, tibi, pater, quod absconderis haec a \n sapientibus. hic quoque patrem nemini notum nisi filio \n adfirmat. et patris filium f confessurus confessores et negaturus \n negatores suos apud patrem, inducens parabolam filii, \n non patris, in uineam missi post aliquot seruos et occisi a \n malis rusticis et a patre defensi, ignorans et ipse diem et \n horam ultimam soli patri notam. disponens regnum discipulis, \n quomodo et sibi dispositum dicit a patre, habens potestatem \n legiones angelorum postulandi ad auxilium a patre si uellet, \n exclamans quod se deus reliquisset, in patris manibus spiritum \n ponens, et post resurrectionem spondens missurum se discipulis \n promissionem patris, et nouissime mandans ut tinguerent in \n patrem et filium et spiritum sanctum, non in unum. nam nec \n semel, sed ter, ad singula nomina in personas singulas tinguimur. \n \n","27":"\n Et quid ego in tam manifestis morabor, cum ea congredi \n debeam, de quibus manifesta obumbrare quaerunt? undique \n enim obducti distinctione patris et filii, quam manente \n coniunctione disponimus ut solis et radii et fontis et fiuuii fluuii , \n per indiuiduum tamen numerum duorum et trium, aliter eam \n ad suam nihilominus sententiam interpretari conantur, ut aeque \n in una persona utrumque distinguant, patrem et filium, dicentes\n\n \n\n \n \n \n filium carnem esse, id est hominem, id est Iesum, patrem \n autem spiritum, id est deum, id est Christum. et qui unum \n eundemque contendunt patrem et filium, iam incipiunt diuidere \n illos potius quam unare. si enim alius est Iesus, alius \n Christus, alius erit filius. (alius) pater, quia filius Iesus, et \n pater Christus. talem monarchiam apud Valentinum fortasse \n didicerunt. sed et haec iniectio eorum, duos facere Iesum et \n Christum, ex praetractatis iam retusa est, quod sermo dei \n uel spiritus dei et uirtus altissimi dictus sit quem patrem \n faciunt. non enim ipse sunt, cuius dicuntur, sed ex ipso et \n ipsius. et aliter tamen in isto capitulo reuincentur reuinceutur . \\'ecce/ \n inquiunt, \\'ab angelo praedicatum est: propterea quod nascetur \n sanctum uocabitur filius dei. caro [itaque] nata \n est: caro itaque erit filius dei.\\' immo de spiritu dei dictum \n est. certe enim de spiritu sancto uirgo concepit et quod \n concepit, id peperit; id ergo nasci habebat, quod erat conceptum, \n [et pariundum ] id est spiritus, cuius et uocabitur \n nomen Emmanuel, quod est interpretatum: nobiscum uobiscum \n deus. caro autem deus non est, ut de illa dictum sit: uocabitur \n sanctum filius dei, sed ille, qui in ea natus est \n deus, de quo et psalmus: quoniam deus homo natus est \n in illa et aedificauit eam uoluntate patris. quis deus \n in ea natus? sermo, et spiritus, qui cum sermone de patris \n uoluntate natus est. igitur, dum sermo in carne, et de hoc \n quaerendum, quomodo sermo caro sit factus, utrumne quasi \n transfiguratus in carnem an indutus carnem. immo indutus. \n ceterum deum inmutabilern inmutabilem et informabilem credi necesse \n est, ut aeternum. transfiguratio autem interemptio est pristini.\n\n \n\n \n \n \n omne enim. quodcumque transfiguratur in aliud, desinit esse \n quod fuerat, et incipit esse quod non erat. deus autem neque \n desinit esse neque aliud potest esse. sermo autem deus, et \n sermo domini manet in aeuum, perseuerando scilicet in \n sua forma. quem si non capit transfigurari, consequens est, \n ut sic caro factus intellegatur, dum fit in carne et manifestatur \n et uidetur et contrectatur per carnem, quia et cetera \n sic accipi exigunt. si enim sermo ex transfiguratione et demutatione \n substantiae caro factus est, una iam erit substantia \n Iesus ex duabus, ex carne et spiritu, mixtura quaedam, ut \n plectrum electrum ex auro et argento, et incipit nec aurum esse, id \n est spiritus, neque argentum, id est caro, dum alterum altero \n mutatur et tertium quid efficitur. neque ergo deus erit Iesus \u2014 \n sermo enim desiit esse qui caro factus est \u2014 neque homo [caro] \n caro enim non proprie est qui sermo fuit. ita ex utroque \n neutrum (dum) est, aliud longe tertium est quam utrumque. \n sedenim inuenimus illum directo et deum et hominem expositum. \n ipso hoc psalmo suggerente: quoniam deus homo \n natus est in illa, et aedificauit eam uoluntate patris; \n certe usquequaque filium dei et filium hominis, [cum deum \n et hominem] sine dubio secundum utramque substantiam in. \n ua sua proprietate distantem, quia neque sermo aliud quam deus \n neque caro aliud quam homo. sic et apostolus de utraque \n eius substantia docet: qui factus est, inquit, ex semine \n Dauid: hic erit homo et filius hominis, qui definitus \n est filius dei secundum spiritum: hic erit deus et \n [sermo] dei filius. uidemus duplicem statum, non confusum. \n ?< ed coniunctum, in una persona, deum et hominem Iesum,\n\n \n\n \n \n \n \u2014 de Christo enim differo \u2014 et adeo salua est utriusque proprietas \n substantiae, ut et spiritus res suas egerit in illo, id est uirtutes \n et opera et signa, et caro passiones suas functa sit. \n esuriens sub diabolo, sitiens sub Samaritide flens Lazarum, \n anxia usque ad mortem, denique et mortua [est]. quodsi \n tertium quid esset, ex utroque confusum, ut electrum, non \n tam distincta documenta parerent utriusque substantiae, sed \n et spiritus camalia carnalia et caro spiritalia egisset ex translatione. \n aut neque carnalia neque spiritalia, sed tertiae alicuius formae \n ex confusione. immo aut sermo mortuus esset aut caro mortua \n non esset, si sermo conuersus esset in carnem; aut caro enim \n immortalis fuisset aut sermo mortalis. sed quia substantiae \n ambae in statu suo quaeque distincte agebant, ideo illis et \n operae et exitus sui occurrerunt. disce igitur cum Nicodemo \n quia quod in carne natum est caro est et quod de \n spiritu spiritus est. neque caro spiritus fit neque spiritus \n caro. in uno plane esse possunt. ex his Iesus constitit. es \n carne homo, ex spiritu deus. quem tunc angelus ex ea parte, \n qua spiritus erat, dei filium pronuntiauit, seruans carni filium \n hominis dici. sic et apostolus eum, dei et hominum appellans \n sequestrem, utriusque substantiae confirmauit. nouissime: qui \n filium dei carnem interpretaris, exhibe, qui sit filius hominis.\\' \n aut numquid spiritus erit? sed spiritum patrem ipsum uis \n haberi, quia deus spiritus, quasi non et dei spiritus, sicut et \n sermo deus et dei sermo. \n \n \n","28":"\n Nunc de Christo. facis patrem. stultissime, qui nec\n\n \n\n \n \n ipsam uim inspicias nominis huius, si tamen nomen est \n Christus et non appellatio potius; unctus enim significatur. \n unctus autem non magis nomen est quam uestitus, quam \n calciatus. itaque Christus accidens nomini res. an tu, si ex \n aliquo argumento uestitus quoque uocaretur Iesus, quomodo \n Christus ab unctionis sacramento, aeque legum filium dei \n diceres, uestitum uero patrem crederes? si pater Christus est, \n pater unctus est, et utique ab alio. aut si a semetipso, proba. \n sed non ita docent Acta Apostolorum in illa exclamatione \n ecclesiae ad deum: conuenerunt enim uniuersi in ista \n cinitate ciuitate aduersus sanctum filium tuum (Iesum,) quem \n unxisti, Herodes et Pilatus cum nationibus. ita et \n filium dei legum contestati sunt et filium a patre unctum. \n ergo Iesus idem erit Christus, qui a patre unctus est, non \n pater, qui filium unxit. sic et Petrus: firmissime itaque \n cognoscat omnis domus Israhel, quod et dominum et \n Christum, id est unctum, fecerit eum deus, hunc legum, \n quem uos nos crucifixistis, Iohannes autem etiam mendacem \n notat eum, qui negauerit Iesum esse Christum, contra de deo \n natum omnem, qui crediderit Iesum esse Christum. propter quod \n et hortatur, ut credamus nomini filii eius Iesu Christi, \n ut scilicet communio sit nobis cum patre et filio eius \n Iesu Christo. sic et Paulus ubique deum patrem ponit et dominum \n nostrum legum Christum. cum ad Romanos scribit, gratias \n agit deo per dominum nostrum Iesum Christum; cum ad \n Galatas, non ab hominibus se apostolum praefert nec per \n hominem, sed per legum Christum et deum patrem. et habes\n\n \n\n \n \n \n (per) totum instrumentum eius quae in hunc modum pronuntiant \n et duos proponunt deum patrem et dominum nostrum uestrum \n Iesum Christum, filium patris, et legum ipsum esse Christum, \n in altero quoque nomine dei filium. nam exinde, [eo iure] quo \n utrumque nomen unius est, id est dei filii. etiam alterum \n sine altero eiusdem est. et siue Iesus tantummodo positum \n est, intellegitur et Christus, quia Iesus unctus est, siue solummodo \n Christus, idem est et Iesus, quia unctus est Iesus. \n quorum nominum alterum est proprium, quod ab angelo \n impositum est. alterum accidens, quod ab unctione conuenit, \n dum tamen Christus filius sit. non pater. postremo: quam caecus \n est qui nec in Christi nomine intellegit alium deum portendi. \n si Christi nomen patri adscribat! si enim Christus pater deus \n est, qui dicit: ascendo ad patrem meum et patrem ues. \n trum et deum meum et deum uestrum, utique alium \n patrem super se et deum ostendit. si item pater Christus est. \n alius est, qui solidat tonitruum et condit spiritum et \n adnuntiat in homines Christum suum. et si adstiterunt \n reges terrae et archontes congregati sunt in unum \n aduersus (dominum et aduersus) Christum ipsius, alius \n erit dominus, contra cuius Christum congregati sunt reges et \n archontes. et si haec dicit dominus domino meo Christo. \n alius erit dominus, qui loquitur ad patrem Christum. et cum \n apostolus scribit: uti deus domini nostri Iesu Christi\n\n \n\n \n \n \n det uobis spiritum sapientiae et agnitionis, alius erit \n deus Christi Iesu charismatum spiritalium largitor. certe, ne \n per omnia euagemur, qui suscitauit Christum suscitaturus \n [est] et m.ortalia corpora nostra tamquam alius \n erit suscitator quam pater, mortuus et [pater] suscitatus, si \n Christus, qui est mortuus, pater est. \n \n","29":"\n Obmutescat, obmutescat ista blasphemia. sufficiat Christum, \n filium dei, mortuum dici, et hoc, quia ita scriptum est. \n nam et apostolus, non sine onere pronuntians Christum mortuum, \n adiecit secundum scripturas, ut duritiam pronuntiationis \n scripturarum auctoritate molliret et scandalum auditori \n euerteret. quamquam cum duae substantiae censeantur in \n Christo Iesu, diuina et humana, constet autem inmortalem \n esse diuinam, cum mortalem quae humana sit, apparet quatenus \n eum mortuum dicat, id est qua carnem et hominem et \n filium hominis, non qua spiritum et sermonem et dei filium. \n dicendo denique: Christus mortuus est, id est unctus, id \n quod unctum est mortuum ostendit, id est carnem. ergo, \n inquis, et nos eadem ratione (patrem mortuum) dicentes qua \n uos filium, non blasphemamus in dominum deum; non enim \n ex diuina. sed ex humana substantia mortuum dicimus. at \n tamen blasphematis, non tantum quia mortuum dicitis patrem, \n sed et quia crucifixum, maledictionem enim crucifixi, quae ex \n lege in filium competit, - quia Ch ris tus pro Dobis nobis maledictio \n factus est, non pater - [Christum] in patrem conuertentes in \n patrem blasphematis. nos autem dicentes Christum crucifixum\n\n \n\n \n \n \n non maledicimus illum, sed maledictum legis referimus, quia \n nec apostolus hoc dicens blasphemauit. sicut autem de quo \n quid capit dici sine blasphemia dicitur, ita (de) quo non capit. \n blasphemia est, si dicatur. ergo nec compassus est pater filio. \n scilicet directam blasphemiam in patrem ueriti, diminui eam \n hoc modo sperant, \u2014 concedentes iam patrem et filium duos \n esse \u2014 si filius quidem patitur, pater uero compatitur. stulti \n et in hoc. quid est enim compati quam cum alio pati? porro \n si impassibilis pater, utique et incompassibilis; aut si compassibilis, \n utique passibilis. nihil ei uel timore tuo praestas. times \n dicere passibilem quem dicis compassibilem. tam autem (in)coDlpassibilis \n pater est quam impassibilis etiam filius ex ea condicione, \n qua deus est. sed quomodo, si filius passus est, non \n compassus est et pater? separatur a filio, non a deo. nam \n et fluuius si aliqua turbulentia contaminatur, quamquam \n una substantia de fonte decurrat nec secernatur a fonte, tamen \n fluuii iniuria non pertinebit ad fontem; et licet aqua fontis \n ait sit quae patiatur in fluuio, dum non in fonte patitur, sed in \n fluuio, non fons patitur, sed fiuuius fluuius , qui ex fonte est. ita et \n spiritus dei, ut pati possit in filio, quia non in patre pateretur, \n sed in filio, pater passus non uideretur. sed sufficit nihil \n spiritum dei passum suo nomine, quia, si quid passus est in\n\n \n \n \n filio t quidem erat, ut pater cum filio pateretur in carne. \n t quia hoc retractatus. nec quisquam negabit, quando nec nos \n pati pro deo possumus, nisi spiritus dei sit in nobis, qui \n et loquitur de nobis quae sunt confessionis, non ipse tamen \n patiens, sed pati posse praestans. \n \n \n","30":"\n Alioquin si ultra perges, potero tibi duiius durius respondere \n et te cum ipsius domini pronuntiatione committere, uti dicam: \n (quid de isto quaeris? habes ipsum exclamantem in passione: \n deus meus, deus meus, ut quid me dereliquisti\\'? \n ergo aut filius patiebatur a patre derelictus, et pater passus \n non est, qui filium dereliquit; aut si pater erat qui patiebatur, \n ad quem deum exclamabat? sed haec uox carnis et animae, \n id est hominis, non sermonis nec spiritus, id est non dei, \n propterea emissa est, ut impassibilem deum ostenderet, qui \n sic filium reliquit, dum hominem eius tradidit in mortem. \n hoc et apostolus sensit scribens: si pater filio non pepercit. \n hoc et Esaias prior pronuntiauit: et dominus eum \n tradidit pro delictis nostris. sic reliquit, dum non \n parcit, sic reliquit, dum tradit. ceterum non reliquit pater \n filium, in cuius manibus filius spiritum suum posuit. denique \n posuit et statim obiit; spiritu enim manente in carne \n caro omnino mori non potest. ita relinqui a patre mori fuit\n\n \n\n \n \n \n filio. filius igitur et moritur et resuscitatur a patre secundum \n scripturas, filius ascendit in superiora caelorum, qui et descendit \n in interiora terrae. hic sedet ad dexteram patris, non pater \n ad suam. hunc uidit Stephanus, cum lapidaretur, adhuc \n stantem ad dexteram dei, ut exinde sessurum, donec ponat \n illi pater omnes inimicos sub pedibus suis. hic et uenturus \n est rursus super nubes caeli talis, qualis et ascendit. hir hic \n interim acceptum a patre munus effudit, spiritum sanctum. \n tertium nomen diuinitatis et tertium gradum maiestatis, unius \n praedicatorem monarchiae, sed et oikonomiae interpretatorem. \n , si quis sermones nouae prophetiae eius admiserit et deductorem \n omnis ueritatis, quae est in patre et filio et spiritn spiritu \n sancto secundum Christianum sacramentum.\\'\n \n","31":"\n Ceterum Iudaicae fidei ista res, sic unum deum credere. \n ut filium adnumerare ei nolis et post filium spiritum, quill quid \n enim erit inter nos et illos nisi differentia ista? quod opus \n euangelii, quae est substantia noni noui testamenti statuens legem \n et prophetas usque ad lohannem Iohannem , si non exinde pater et filius \n et spiritus sanctus, tres crediti, unum deum sistunt? sic deu deus ? \n uoluit nouare sacramentum, ut none noue unus crederetur per \n filium et spiritum, ut coram iam deus in suis propriis Domi \n nibus et personis cognosceretur, qui et retro per filium et \n spiritum praedicatus non intellegebatur. uiderint igitur acti \n christi, qui negant patrem et filium. negant enim patrem. \n dum eundem filium dicunt, et negant filium, dum eundem \n patrem credunt, dando illis quae non sunt. auferendo quae\n\n \n\n \n \n \n sunt qui uero confessus fuerit Christum filium \n dei, non patrem, deus in illo manet et ipse in deo. \n nos credimus testimonio dei, quo testatus est de filio suo: \n qui filium non habet, nec uitam habet. non habet \n autem filium qui eum alium quam filium credit.\n\n \n\n \n\n \n\n \n \n \n \n"},"edition":"Tertullian, Adversus Praxean","original-urn":"urn:cts:latinLit:stoa0275.stoa007.opp-lat2","commit":"4b652849b44bb65850745ad94943186208ad49c2","author":"tertullian","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"adversus praxean","urn":"urn:cts:latinLit:stoa0275.stoa007.opp-lat2-simple"}