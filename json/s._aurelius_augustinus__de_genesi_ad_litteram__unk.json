{"text":{"1":{"1":"\n Omnis diuina scriptura bipertita est secundum id, quod \n dominus significat dicens scribam eruditum in regno dei similem \n esse patri familias proferenti de thesauro suo noua et \n uetera, quae duo etiam testamenta dicuntur. in libris autem \n omnibus sanctis intueri oportet, quae ibi aeterna intimentur, \n quae facta narrentur, quae futura praenuntientur, quae agenda \n praecipiantur uel admoneantur. in narratione ergo rerum factarum \n quaeritur, utrum omnia secundum figurarum tantummodo \n intellectum accipiantur, an etiam secundum fidem rerum \n gestarum adserenda et defendenda sint. nam non esse accipienda \n figuraliter nullus christianus Christianus dicere audebit, adtendens \n apostolum dicentem: omnia autem haec in figura contiiigebant contingebant \n in illis, et illud, quod in Genesi scriptum est:\n\n \n\n \n\n \n \n \n et erunt duo in carne una, magnum sacramentum commendantem \n in Christo et in ecclesia. \n \n Si ergo utroque modo illa scriptura scrutanda est, quomodo \n dictum est praeter allegoricam significationem: in principio \n fecit deus caelum et terram? utrum in principio temporis, \n an quia primo omnium, an in principio, quod est uerbum \n dei unigenitus filius? et quomodo possit ostendi deum sine \n ulla sui commutatione operari mutabilia et temporalia? et \n quid significetur nomine caeli et terrae? utrum spiritalis corporalisque \n creatura caeli et terrae uocabulum acceperit, an \n tantummodo corporalis, ut in hoc libro de spiritali tacuisse \n intellegatur atque ita dixisse caelum et terram, ut omnem \n creaturam corpoream, superiorem atque inferiorem, significare \n uoluerit? an utriusque informis materia dicta est caelum et \n terra, spiritalis uidelicet uita, sicut esse potest in se, non conuersa \n ad creatorem \u2014 tali enim conuersione formatur atque \n perficitur; si autem non conuertatur, informis est \u2014 corporalis \n autem, si possit intellegi per priuationem omnis corporeae \n qualitatis, quae adparet in materia formata, cum iam \n sunt species corporum siue uisu siue alio quolibet sensu corporis \n perceptibiles?. \n \n An caelum intellegendum est creatura spiritalis ab exordio, \n quo facta est, perfecta illa et beata semper, terra uero corporalis \n materies adhuc inperfecta? quia terra, inquit, erat \n inuisibilis et inconposita, et tenebrae erant super\n\n \n\n \n \n \n abyssum: quibus uerbis uidetur informitatem significare substantiae \n corporalis. an utriusque informitas his etiam posterioribus \n uerbis significatur? corporalis quidem eo, quod dictum \n est: terra erat inuisibilis et inconposita, spiritalis autem \n eo, quod dictum est: et tenebrae erant super abyssum, \n ut translato uerbo tenebrosam abyssum intellegamus naturam \n uitae informem, nisi conuertatur ad creatorem: quo solo modo \n formari potest, ut non sit abyssus, et inluminari, ut non sit \n tenebrosa. et quomodo dictum est: tenebrae erant super \n abyssum? an quia non erat lux? quae si esset, utique \n superesset et tamquam superfunderet: quod tunc fit in creatura \n spiritali, cum conuertitur ad incommutabile atque incorporale \n lumen, quod deus est. \n \n \n","2":"\n Et quomodo dixit deus: fiat lux? utrum temporaliter, \n an in uerbi aeternitate? et si temporaliter, utique mutabiliter. \n quomodo ergo possit intellegi hoc dicere deus nisi per creaturam? \n ipse quippe est incommutabilis. et si per creaturam \n dixit deus: fiat lux, quomodo est prima creatura lux, si erat \n iam creatura, per quam deus diceret: fiat lux? an non est \n lux prima creatura, quia iam dictum erat: in principio \n fecit deus caelum et terram? et poterat per caelestem \n creaturam uox fieri temporaliter atque mutabiliter, qua diceretur: \n fiat lux? quod si ita est, corporalis lux facta est ista, \n quam corporeis oculis cernimus, dicente deo per creaturam \n spiritalem, quam deus iam fecerat, cum in principio fecit \n caelum et terram, fiat lux eo modo, quo per talis creaturae \n interiorem et occultum motum diuinitus dici potuit: fiat lux. \n \n An etiam corporaliter sonuit uox dicentis dei: fiat lux,\n\n \n\n \n \n \n sicut corporaliter sonuit uox dicentis dei: tu es filius me.us \n dilectus? et hoc per creaturam corporalem, quam fecerat \n deus, cum in principio fecit caelum et terram, antequam \n fieret lux, quae in hac sonante uoce facta est? et si ita est. \n qua lingua sonuit ista uox dicente deo: fiat lux, quia nondum \n erat linguarum diuersitas, quae postea facta est in aedificatione \n turris post diluuium? quaenam lingua erat una et sola, \n qua deus locutus est: fiat lux? et quis erat, quem oportebat \n audire atque intellegere, ad quem uox huius modi proferretur? \n an haec absurda carnalisque cogitatio est atque suspicio? \n \n \n Quid ergo dicemus? an id, quod intellegitur in sono uocis, \n cum dicitur: fiat lux, non autem ipse corporeus sonus, hoc \n bene intellegitur esse uox dei? et utrum hoc ipsum ad naturam \n pertineat uerbi eius, de quo dicitur: in principio \n erat uerbum, et uerbum erat apud deum, et deus erat \n uerbum? cum enim de illo dicitur: omnia per ipsum facta \n sunt, satis ostenditur et lux per ipsum facta, cum dixit deus: \n fiat lux. quod si ita est, aeternum est quod ait deus: fiat \n lux, quia uerbum dei, deus apud deum, filius unicus dei. \n patri coaeternus est, quamuis deo haec in aeterno uerbo dicente \n creatura temporalis facta sit. cum enim uerba sint temporis, \n cum dicimus \"quando\" et \"aliquando\". aeternum tamen \n est uerbo dei, quando fieri aliquid debeat, et tunc fit, quando\n\n \n\n \n \n \n fieri debuisse in illo uerbo est, in quo non est quando et \n aliquando, quoniam totum illud uerbum aeternum est. \n \n \n","3":"\n Et quid est lux ipsa, quae facta est? utrum spiritale \n quid an corporale? si enim spiritale, potest ipsa esse prima \n creatura iam hoc dicto perfecta, quae primo caelum appellata \n est, cum dictum est: in principio fecit deus caelum et \n terram, ut, quod dixit deus: fiat lux. et facta est lux, \n eam reuocante ad se creatore conuersio eius facta atque inluminata \n intellegatur. \n \n Et cur ita dictum est: in principio fecit deus caelum \n et terram, et non dictum est: in principio dixit deus: fiat \n caelum et terra. et facta sunt caelum et terra, sicut de luce \n narratur: dixit deus: fiat lux. et facta est lux? utrum \n prius uniuersaliter nomine caeli et terrae conprehendendum \n erat et commendandum, quod fecit deus, et deinde per partes \n exequendum, quomodo fecit, cum per singula dicitur: dixit \n deus, id est, quia per uerbum suum fecit, quidquid fecit? \n \n \n","4":"\n An cum primum fiebat informitas materiae siue spiritalis \n siue corporalis, non erat dicendum: dixit deus: fiat, \n quia formam uerbi semper patri cohaerentis, quo sempiterne \n dicit deus omnia, neque sono uocis neque cogitatione tempora \n sonorum uoluente, sed coaeterna sibi luce a se genitae sapientiae \n non imitatur inperfectio, cum dissimilis ab eo, quod \n summe ac primitus est, informitate quadam tendit ad nihilum, \n sed tunc imitatur uerbi formam semper atque incommutabiliter \n patri cohaerentem, cum et ipsa pro sui generis conuersione \n ad id, quod uere ac semper est, id est ad creatorem suae\n\n \n\n \n \n \n substantiae, formam capit et fit perfecta creatura? ut in eo, \n quod scriptura narrat: dixit deus: fiat, intellegamus dei \n dictum incorporeum in natura uerbi eius coaeterni, reuocantis \n ad se inperfectionem creaturae, ut non sit informis, sed formetur \n secundum singula, quae per ordinem exequitur. in qua \n conuersione et formatione quia pro suo modo imitatur deum \n uerbum, hoc est dei filium semper patri cohaerentem plena \n similitudine et essentia pari, qua ipse et pater unum sunt, \n non autem imitatur hanc uerbi formam, si auersa a creatore \n informis et inperfecta remaneat, propterea filii commemoratio \n non ita fit, quia uerbum, sed tantum, quia principium est, \n cum dicitur: in principio fecit deus caelum et terram; \n exordium quippe creaturae insinuatur adhuc in informitate \n inperfectienis . fit autem filii commemoratio, quod etiam uerbum \n est, in eo, quod scriptum est: dixit deus: fiat, ut per \n id, quod principium est, insinuet exordium creaturxe creaturae existentis \n ab illo adhuc inperfectae, per id autem, quod uerbum est, \n insinuet perfectionem creaturae reuocatae ad eum, ut formaretur \n inhaerendo creatori et pro suo genere imitando formam \n sempiterne atque incommutabiliter inhaerentem patri, a quo \n statim hoc est, quod ille. \n \n \n","5":"\n Non enim habet informem uitam uerbum filius, cui non \n solum hoc est esse quod uiuere, sed etiam hoc est ei uiuere, \n quod est sapienter ac beate uiuere. creatura uero quamquam \n spiritalis et intellectualis uel rationalis, quae uidetur esse \n illi uerbo propinquior, potest habere informem uitam, quia \n non, sicut hoc est ei esse quod uiuere, ita hoc uiuere quod\n\n \n\n \n \n \n sapienter ac beate uiuere. auersa enim a sapientia incommutabili \n stulte ac misere uiuit, quae informitas est. formatur \n autem conuersa ad incommutabile lumen sapientiae, uerbum \n dei; a quo enim extitit, ut sit utcumque ac uiuat, ad illum \n conuertitur, ut sapienter ac beate uiuat. principium quippe \n creaturae intellectualis est aeterna sapientia: quod principium \n manens in se incommutabiliter nullo modo cessaret occulta \n inspiratione uocationis loqui ei creaturae, cui principium est, \n ut conuerteretur ad id, ex quo esset, quod aliter formata ac \n perfecta esse non posset. ideoque interrogatus, quis esset, \n respondit: principium, quia et loquor uobis. \n \n \n","6":"\n Quod autem filius loquitur, pater loquitur, quia patre loquente \n dicitur uerbum, quod filius est, aeterno more, si more \n dicendum est, loquente deo uerbum coaeternum. inest enim \n deo benignitas summa et sancta et iusta et quidam non ex \n indigentia, sed ex beneficientia ueniens amor in opera sua. \n propterea priusquam scriberetur: dixit deus: fiat lux, praecessit \n scriptura dicens: et spiritus dei superferebatur \n super aquam, quia, siue aquae nomine appellare uoluit totam \n corporalem materiam, ut eo modo insinuaret, unde facta \n et formata sunt omnia, quae in suis generibus iam dinoscere \n possumus, appellans aquam, quia ex humida natura uidemus \n omnia in terra per species uarias formari atque copcrescere concrescere , \n siue spiritalem uitam quandam ante formam conuersionis quasi\n\n \n\n \n \n \n fluitantem, superferebatur utique spiritus dei, quia subiacebat \n scilicet bonae uoluntati creatoris quidquid illud erat \n quod formandum perficiendumque inchoauerat, ut dicente deo \n in uerbo suo: fiat lux, in bona uoluntate, hoc est bono placito \n eius pro modo sui generis maneret, quod factum est. et ideo \n rectum est, quod placuerit deo, scriptura dicente: et facta \n est lux. et uidit deus lucem quia bona est, ut, quemadmodum \n in ipso exordio inchoatae creaturae, quae caeli et \n terrae nomine propter id, quod de illa perficiendum erat, commemorata \n est, trinitas insinuatur creatoris \u2014 nam dicente \n scriptura: in principio fecit deus caelum et terram \n intellegimus patrem in dei nomine et filium in principii nomine, \n qui non patri, sed per se ipsum creatae primitus ac \n potissimum spiritali creaturae et consequenter etiam uniuersae \n creaturae principium est. dicente autem scriptura: et spiritus \n dei superferebatur super aquam, conpletam commemorationem \n trinitatis agnoscimus \u2014, ita et in conuersione \n atque perfectione creaturae, ut rerum species digerantur, eadem \n trinitas insinuetur, uerbum dei scilicet et uerbi generator, cum \n dicitur: dixit deus, et sancta bonitas, in qua deo placet \n quidquid ei pro suae naturae modulo perfectum placet, cura cum \n dicitur: uidit deus quia bonum est. \n \n \n","7":"\n Sed cur commemorata prius quamuis inperfecta creatura \n postea commemoratur spiritus dei prius dicente scriptura: \n terra autem erat inuisibilis et inconposita, et tenebrae \n erant super abyssum, ac deinde inferente: et\n\n \n\n \n \n \n spiritus dei superferebatur super aquam? an, quia egenus \n atque indigus amor ita diligit, ut rebus, quas diligit, subiciatur, \n propterea, cum commemoraretur spiritus dei, in quo \n sancta eius beniuolentia dilectioque intellegitur, superfem superferri \n dictus est, ne facienda opera sua per indigentiae necessitatem \n potius quam per abundantiam beneficientiae deus amare putaretur? \n cuius rei memor apostolus dicturus de caritate supereminentem \n uiam demonstraturum se ait et alio loco, supereminentem, \n inquit, scientiae caritatem Christi. cum \n ergo sic oporteret insinuari spiritum dei, ut superferri diceretur, \n commodius factum est, ut prius insinuaretur aliquid inchoatum, \n cui superferri diceretur, non enim loco, sed omnia \n superante ac praecellente potentia. \n \n \n","8":"\n Ita etiam rebus ex illa inchoatione perfectis atque formatis \n uidit deus, quia bonum est; placuit enim quod \n factum est in ea benignitate, qua placuit, ut fieret. duo \n quippe sunt, propter quae amat deus creaturam suam, ut sit \n et ut maneat. ut esset ergo, quod maneret, spiritus dei \n superferebatur super aquam; ut autem maneret, uidit \n deus, quia bonum est. et quod de luce dictum est, hoc de \n omnibus. manent enim quaedam supergressa omnem temporalem \n uolubilitatem in amplissima sanctitate sub deo, quaedam \n uero secundum sui temporis modos, dum per decessionem \n successionemque rerum saeculorum pulchritudo contexitur. \n \n \n","9":"\n Quod ergo dixit deus: fiat lux. et facta est lux, in\n\n \n\n \n \n \n aliquo die dixit an ante omnem diem? si enim uerbo sibi \n coaeterno dixit, hoc utique intemporaliter dixit; si uero temporaliter \n dixit, non uerbo sibi coaeterno, sed per aliquam \n creaturam dixit temporalem. ac per hoc non erit prima creatura \n lux, quia iam erat, per quam temporaliter diceretur: \n fiat lux. atque illud ante omnem diem fecisse intellegitur, \n quod dictum est: in principio fecit deus caelum et \n terram, ut caeli nomine intellegatur spiritalis iam facta et \n formata creatura, tamquam caelum caeli huius, quod in corporibus \n summum est. secundo enim die factum est firmamentum, \n quod rursus caelum appellauit. terrae autem nomine inuisibilis \n et inconpositae ac tenebrosa abysso inperfectio corporalis \n substantiae significata est, unde temporalia illa fierent, \n quorum prima esset lux. t\n \n Quomodo autem per creaturam, quam fecit ante tempora, \n dici potuit temporaliter: fiat lux, inuenire difficile est. sono \n uocis enim non intellegimus dictum; nam quidquid est tale, \n corporeum est. an ex illa inperfectione substantiae corporalis \n fecit aliquam uocem corpoream, per quam sonaret: fiat lux? \n ergo aliquod uocale corpus ante lucem creatum atque formatum \n est. sed si ita est, iam erat tempus, per quod uox curreret sonorumque \n spatia sibi succedentium praeterirent. quodsi iam erat \n tempus, antequam fieret lux, in quo tempore uox fieret, qua \n sonaret \"fiat lux\", ad quem diem pertinebat illud tempus? \n unus enim dies idemque primus ille numerari incipit, quo \n facta est lux. an ad ipsum diem pertinet totum spatium\n\n \n \n \n temporis, et quo factum est uocale corpus, per quod sonaret \n \"fiat lux luxu \", et quo facta est ipsa lux luxu ? sed omnis talis uox \n propter audientis corporalem sensum a loquente profertur; ita \n enim factus est, ut percusso aere sentiat. numquid itaque \n talem habebat auditum illud quidquid erat inuisibile et inconpositum, \n cui sic deus personaret ac diceret: fiat lux? abscedat \n itaque haec ab animo cogitantis absurditas. \n \n Utrum ergo spiritalis motus, sed tamen temporalis erat, \n quo dictum intellegimus \"fiat lux luxu ,\" expressus ab aeterno deo \n per uerbum coaeternum in creatura spiritali, quam iam fecerat, \n cum dictum est: in principio fecit deus caelum et terram, \n id est, in illo caelo caeli? an et ista locutio non tantum \n sine aliquo sono, sed etiam sine ullo temporali motu \n spiritalis creaturae in eius mente atque ratione fixa quodamu \n modo a uerbo patri coaeterno et quodammodo inpressa intellegitur, \n secundum quam moueretur et ad speciem conuerteretur \n inferior illa tenebrosa inperfectio naturae corporeae et \n fieret lux? sed multum est ac difficillimum capere, quomodo \n dicatur deo non temporaliter iubente neque id temporaliter \n audiente creatura, quae contemplatione ueritatis omnia tempora \n excedit, sed intellectualiter sibimet inpressas ab incommutabili \n dei sapientia rationes, tamquam intellegibiles locutiones, \n in ea, quae infra sunt, transmittente fieri temporales \n motus in rebus temporalibus uel formandis uel administrandis. \n si autem lux, quae primum dicta est, ut fiat, et facta est, etiam \n primatum creaturae tenere intellegenda est, ipsa est intellectualis \n uita, quae nisi ad creatorem inluminanda conuerteretur, \n fluitaret informiter. cum conuersa autem et inluminata est, factum \n est, quod in uerbo dei dictum est: fiat lux.\n\n \n \n \n \n \n","10":"\n Uerum tamen quemadmodum sine tempore dictum est. quia \n in uerbum coaeternum patri non cadit tempus, utrum ita etiam \n sine tempore factum sit, quisquam forsitan quaerat. sed quomodo \n potest hoc intellegi, cum facta luce et diuisa a. tenebris \n et inditis diei noctisque uocabulis dicat scriptura: et facta \n est uespera, et factum est mane dies unus? unde uidetur \n illud opus dei factum per spatium diei, quo peracto ad \n uesperam uentum est, quod est noctis initium. itemque peracto \n nocturno spatio conpletus est totus dies, ut mane fieret \n in alterum diem, in quo die deus aliud consequenter operaretur. \n \n \n Immo uero id ipsum permirabile est, cum deus nullo spatio \n syllabarum aeterna uerbi sui ratione dixerit: fiat lux, cur \n tanta mora facta sit lux, donec diei spatium praeteriret et \n uespera fieret. an forte cito quidem lux facta est, sed mora \n diurni temporis in eo consumi potuit, cum discerneretur a \n tenebris, atque utrumque discretum suis uocabulis signaretur? . \n mirum, si et hoc uel tanta mora fieri potuit a deo, quanta \n dicitur a nobis. discretio quippe lucis et tenebrarum in ipso \n utique opere, cum lux fieret, consecuta est; non enim lux \n esse potuit, nisi discerneretur a tenebris. \n \n \n Quod autem uocauit deus lucem diem et tenebras \n noctem, quanta mora fieri poterat, etiam si hoc syllabatim \n per sonum uocis egisset, nisi quanta et a nobis dicitur \"lux \n uocetur dies et tenebrae uocentur nox?\" nisi forte quis ita \n desipiat, ut, quia super omnia magnus est deus, putet ore dei \n prolatas quamuis paucissimas syllabus syllabas per totum diei spatium \n potuisse distendi. huc accedit, quia uerbo sibi coaeterno, id \n est incommutabilis sapientiae internis aeternisque rationibus,\n\n \n\n \n \n \n non corporali uocis sono uocauit deus lucem diem et \n tenebras noctem. rursum enim quaeritur, si uerbis, quibus \n utimur, uocauit, qua lingua uocauerit, et quid opus erat sonis \n transeuntibus, ubi cuiusquam non erat corporalis ullus auditus. \n et non inuenitur. \n \n \n An dicendum est, quod, cum cito peractum esset hoc opus \n dei. tamdiu stetit lux non succedente nocte, donec diurnum \n spatium perageretur, et tamdiu mansit nox luci succedens, \n donec spatium nocturni temporis praeteriret, et mane fieret \n diei sequentis uno primoque transacto? sed, si hoc dixero, \n uereor, ne deridear et ab his, qui certissime cognouerunt, et \n ab his, qui possunt facillime aduertere, quod eo tempore, quo \n nox apud nos est, eas partes mundi praesentia lucis inlustret, \n per quas sol ab occasu in ortum redit, ac per hoc omnibus \n uiginti quattuor horis non deesse per circuitum gyri totius \n alibi diem, alibi noctem. numquidnam ergo in. parte aliqua \n posituri sumus deum, ubi ei uespera fieret, cum ab ea parte \n in aliam partem lux abscederet? nam et in libro, qui appellatur \n Ecclesiastes, ita scriptum est: et oritur sol, et occidit \n sol, et in locum suum ducit, hoc est, in eum locum, \n unde ortus est. sequitur enim et dicit: ipse oriens illuc \n uadit ad austrum et circuit ad aquilonem. australis \n ergo pars cum habet solem, nobis dies est, cum autem ad \n partem aquilonis circumiens peruenit, nobis nox est; non tamen\n\n \n\n \n \n \n in alia parte non est dies, ubi praesentia solis est: nisi forte \n poeticis figmentis cor inclinandum est, ut credamus solem \n mari se inmergere atque inde lotum ex alia parte mane surgere. \n quamquam, si ita esset, abyssus ipsa praesentia solis \n inlustraretur, atque ibi esset dies. posset enim et aquas inluminare, \n quando ab eis non posset extingui. sed hoc monstrosum \n est suspicari. quid? quod etiam sol nondum erat. \n \n Quapropter, si spiritalis lux primo die facta est, numquid- \n , nam occidit, ut ei succederet nox? si autem corporalis, quaenam \n illa lux est, quam post occasum solis uidere non possumus, \n quia nec luna erat adhuc nec aliquae stellae? aut si \n semper in ea parte caeli est, in qua sol, ut non sit solis lux, \n sed quasi comes eius eidem ita coniuncta, ut discerni dinoscique \n non possit, ad eandem reditur difficultatem soluendae \n huius quaestionis, quia et ista lux eodem modo quo sol tamquam \n comes eius ab occasu in ortum circumiens redit et est \n in alia parte mundi, quo tempore pars ista, in qua sumus. \n tenebrescit in noctem. ex quo cogit, quod absit, in una parte \n credere deum fuisse, quam partem lux ista desereret, ut posset \n ei uespera fieri. an forte in ea parte lucem ferat, in qua facturus \n erat hominem, et ideo, cum ab ipsa parte lux discessisset, \n uespera facta dicitur, etiam cum in alia parte lux illa \n esset, quae inde discesserat, mane exortura peracto circuitu? \n \n \n","11":"\n Ut quid ergo factus est sol in potestatem diei, qui luceret \n super terram, si lux illa diei faciendo suffecerat, quae\n\n \n\n \n \n \n dies etiam uocata erat? an illa prior regiones superiores a \n terra longinquas inlustrabat, ut sentiri non posset in terris, \n atque ita oportebat solem fieri, per quem dies inferioribus \n mundi partibus adpareret? potest et hoc dici auctum esse fulgorem \n diei sole addito, ut per illam lucem minus fulgens \n dies, quam nunc est, fuisse credatur. etiam hoc a quodam \n dictum scio primum naturam lucis inductam in opere creatoris, \n cum dictum est: fiat lux. et facta est lux, postea \n uero \u2014 quod de luminaribus dicitur \u2014 quid ex ipsa luce \n factum sit fuisse commemoratum ordine dierum, quo uisum \n est creatori cuncta esse facienda: quae natura lucis quo transierit \n facta uespera, ut uicissim nox perageretur, nec ille dixit \n nec facile inueniri posse arbitror. neque enim extinctam esse \n credendum est, ut nocturnae tenebrae succederent, et rursus \n accensam, ut mane fieret, antequam hoc solis officio gereretur, \n quod a quarto die coepisse fieri eadem scriptura testatur. \n \n \n","12":"\n Quod antequam fieret, quo circuitu sibi potuerint tres \n dies noctesque succedere lucis, quae primo facta est, permanente \n natura, si lux corporalis tunc facta intellegenda est, et \n inuenire et explicare difficile est. nisi forte molem terrenam \n et aquosam, antequam esset ab alterutro utrumque discretum, \n quod tertio die factum scribitur, tenebras deum appellasse \n quis dixerit propter crassiorem corpulentiam, quam lux penetrare \n non poterat, uel propter obscurissimam umbram tantae \n molis, quam necesse est, ut ex altera parte habeat corpus, \n ex alia parte lux fuerit. ad quem locum enim cuiuslibet \n corporis moles lucem peruenire non sinit, in eo loco umbra\n\n \n\n \n\n \n\n \n \n \n est, quoniam locus carens ea luce, qua inlustraretur, nisi inpediret \n corpus obpositum, hoc totum est, quod umbra dicitur. quae \n si pro mole corporis tam magna fuerit, ut occupet spatium \n terrae, quantum ex altera parte dies occupat, nox uocatur; \n neque enim omnes tenebrae nox. nam et in speluncis amplis, \n in quarum abdita lux inrumpere per obpositam molem non \n sinitur, sunt utique tenebrae, quia lux non est ibi, totumque \n illud spatium locus est carens luce; nec tamen tales tenebrae \n acceperunt uocabulum noctis, sed illae, quae in eam terrae \n partem succedunt, unde remouetur dies. sicut non omnis lux \n dies appellatur \u2014 nam et lunae lux est et siderum et lucernarum \n et coruscationum et quarumque rerum ita fulgentiumsed \n illa lux appellatur dies, cui nox praecedenti recedentique \n succedit. \n \n Sed si primaria lux illa undique terrae molem circumfusa \n contexerat, siue staret siue circumiret, non erat, ex qua parte \n admitteret noctem sibi succedere, quia nusquam ipsa discedebat, \n ut ei faceret locum. an ex una parte facta est, ut ipsa \n circumiens etiam noctem ex alia parte consequenter circumire \n permitteret? cum enim totam terram adhuc aqua tegeret, \n nihil inpediebat, ut aquosa et globosa moles ex una parte \n faceret diem lucis praesentia, ex alia noctem lucis absentia \n quae in eam partem succederet a tempore uespertino, ex qua \n lux in aliam declinaret. \n \n Quo ergo congregatae sunt aquae, si totam terram prius \n occupauerant? illae scilicet, quae detractae sunt, ut terra\n\n \n \n \n nudaretur , in quam partem congregatae sunt? si enim erat aliquid \n nudum terrae, quo congregarentur, iam adparebat arida \n nec totum abyssus occupabat; si autem totum texerant, quis \n erat locus, quo colligerentur, ut terrae ariditas adpareret? \n numquidnam in altum congregatae sunt, sicut fit, cum ad \n uentilandum in area messis trita subrigitur et congesta in \n aggerem nudat locum, quem diffusa conteierat contexerat ? quis hoc dixerit, \n cum uideat usquequaque campos maris aequaliter fusos, \n quia etiam, cum aquae fluctuantis quidam uelut montes eriguntur, \n sedatis rursus tempestatibus conplanantur? et si qua \n litora nudantur latius, non potest dici nulla esse alia terrarum \n spatia, quo accedat id, quod aliunde decedit, unde in eum \n locum, ex quo recesserat, iterum accedat. cum autem tota \n omnino terra undosa natura cooperiretur, quo cederet, ut nudaret \n aliquas partes? an forte rarior aqua uelut nebula terras tegebat, \n quae congregatione spissata est, ut ex multis eas partibus, \n in quibus arida posset adparere, nudaret? quamquam et \n terra longe lateque subsidens potuit alias partes praebere con- \n .. cauas, quibus confluentes et conruentes aquae reciperentur, et \n adpareret arida ex his partibus, unde umor abscederet. \n \n \n Non est autem informis omni modo materies, ubi etiam \n nebulosa species adparuerit. \n \n \n","13":"\n Et ideo quaeri adhuc potest, quando deus istas conspicuas \n aquarum terrarumque species qualitatesque creauerit; \n in nullo enim sex dierum hoc inuenitur. itaque si hoc ante\n\n \n\n \n \n \n omnem diem fecit, sicut ante istorum dierum primorum commemorationem \n scriptum est: in principio fecit deus caelum \n et terram, ut in terrae uocabulo intellegamus iam formatam \n terrenam speciem superfusis aquis ista iam uisibili \n specie sui generis declaratis, ut in eo, quod sequitur scriptura \n dicens: terra autem erat inuisibilis et inconposita, et \n tenebrae erant super abyssum; et spiritus dei superferebatur \n super aquam, nullam opinemur informitatem materiae, \n sed terram et aquam sine luce, quae nondum erat facta. \n suis iam notissimis qualitatibus conditas, ut ideo terra inuisibilis \n dicta intellegatur, quod aquis cooperta non posset \n uideri, etiamsi esset, qui posset uidere, ideo uero inconposita. \n quia nondum a mari distincta et cincta litoribus et suis fetibus \n animalibusque decorata: si ergo ita est, cur istae species. \n quae procul dubio corporales sunt, ante omnem diem factae \n sunt? cur non scriptum est: dixit deus: fiat terra. et facta est \n terra, item: dixit deus: fiat aqua. et facta est aqua. uel utrumque \n communiter, si una quasi lege loci infimi continentur. \n dixit deus: fiat terra. et sic est factum? \n \n \n","14":"\n Cur non dictum est, cum hoc factum esset, \"uidit deus, \n quia bonum est\"? \n \n Haec enim consideratio suasit, quoniam manifestum est \n omne mutabile ex aliqua informitate formari simulque \n illud et catholica fides praescribit et certissima ratio docet \n nullarum naturarum materiam esse potuisse nisi ab omnium \n rerum non solum formatarum, sed etiam formabilium inchoatore \n deo atque creatore, de qua etiam dicit ei quaedam\n\n \n\n \n \n \n scriptura: qui fecisti mundum ex materia informi, hanc materiam \n illis uerbis, quibus pro spiritali prudentia tardioribus etiam \n lectoribus uel auditoribus congrueretur, fuisse commemoratam, \n quibus ante dierum enumerationem dictum est: in principio \n fecit deus caelum et terram et cetera, donec diceretur: \n et dixit deus, ut deinceps formatarum rerum ordo consequeretur. \n \n \n","15":"\n Non quia informis materia formatis rebus tempore \n prior est, cum sit utrumque simul concreatum, et unde \n factum est, et quod factum est \u2014 sicut enim uox materia uerborum \n est, uerba uero formatam uocem indicant, non autem \n qui loquitur prius emittit informem uocem, quam possit postea \n conligere atque in uerba formare: ita et deus creator non \n priore tempore fecit informem materiam et eam postea per \n ordinem - quarumque naturarum quasi secunda consideratione \n formauit; formatam quippe creauit materiam \u2014 sed quia illud, \n unde fit aliquid, etsi non tempore, tamen quadam origine \n prius est, quam illud, quod inde fit, potuit diuidere scriptura \n loquendi temporibus, quod deus faciendi temporibus non diuisit. \n si enim quaeratur, utrum uocem de uerbis an de uoce \n uerba faciamus, non facile quisquam ita tardo ingenio reperitur, \n qui non potius uerba fieri de uoce respondeat: ita quamuis \n utrumque simul qui loquitur faciat, quid unde faciat, naturali \n adtentioni satis adparet. quamobrem, cum simul utrumque \n deus fecerit, et materiam, quam formauit, et res, in quas eam \n formauit, et utrumque ab scriptura dici oportuerit, nec simul\n\n \n\n \n \n \n utrumque dici potuerit, prius illud, unde aliquid factum est, \n quam illud, quod inde factum est, dici debuisse quis dubitet? \n quia etiam cum dicimus materiam et formam, utrumque simul \n esse intellegimus nec utrumque simul possumus enuntiare. \n sicut autem in breuitate temporis contingit, cum duo ista \n uerba proferimus, ut alterum ante alterum proferamus, ita in \n prolixitate narrationis alterum prius quam alterum narrandum \n fuit, quamuis utrumque, ut dictum est, simul fecerit deus, \n ut, quod sola origine prius est in faciendo, etiam tempore \n prius sit in narrando, quia duae res, quarum etiam altera nullo \n modo prior est, nominari simul non possunt, quanto minus \n simul narrari! non itaque dubitandum est ita esse utcumque \n istam informem materiam prope nihil, ut non sit facta nisi a \n deo et rebus, quae de illa formatae sunt, simul concreata sit. \n \n \n","16":"\n Sed si credibiliter dicitur eam significari illis uerbis: terra \n autem erat inuisibilis et inconposita, et tenebrae \n erant super abyssum; et spiritus dei superferebatur \n super aquam, ut excepto, quod ibi positum est de spiritu \n dei, cetera rerum quidem uisibilium uocabula, sed ad illam \n nformitatem , ut tardioribus poterat, insinuandam dicta intellegamus, \n quia duo haec elementa, id est terra et aqua, ad aliquid \n faciendum operantium manibus tractabiliora sunt ceteris, \n et ideo congruentius istis nominibus illa insinuabatur mitas : si ergo hoc probabiliter dicitur, non erat aliqua formata\n\n \n\n \n \n \n informoles , quam lux ex una parte inlugtrans inlustrans ex altera faceret \n tenebras, unde nox posset die discedente succedere. \n \n Emissionem uero contractionemque lucis illius si uelimus \n diem noctemque intellegere, nec causam uidemus, cur ita \n fieret \u2014 non enim iam erant animalia, quibus haec uicissitudo \n salubriter exhiberetur et quibus postmodum exortis per \n circuitum solis cernimus exhiberi \u2014 nec ullum occurrit exemplum, \n quo istam emissionem contractionemque lucis, ut diei \n noctisque uicissitudines fierent, probare possimus. iactus enim \n radiorum ex oculis nostris cuiusdam quidem lucis est iactus \n et contrahi potest, cum aerem, qui est oculis nostris proximus, \n intuemur, et emitti, cum ad eandem rectitudinem quae \n sunt longe posita adtendimus. nec sane, cum contrahitur, \n omnino cernere, quae longe sunt, desinit, sed certe obscurius, \n quam cum in ea obtutus emittitur. sed tamen ea lux, quae \n in sensu uidentis est, tam exigua docetur, ut, nisi adiuuetur \n extraria luce, nihil uidere possimus; et quia discerni ab ea \n non potest, quo exemplo demonstrari possit emissio in diem \n et contractio lucis in noctem, sicut dixi, reperire difficile est. \n \n \n\n","17":"\n Si autem spiritalis lux facta est, cum dixit deus: \n fiat lux, non illa uera patri coaeterna intellegenda est, per \n quam facta sunt omnia, et quae inluminat omnem hominem, \n sed illa, de qua dici potuit: prior omnium creata est\n\n \n\n \n \n \n sapientia. cum enim aeterna illa et incommutabilis, quae \n non est facta, sed genita sapientia, in spiritales atque rationales \n creaturas sicut in animas sanctas se transfert, ut inluminatae \n lucere possint, fit in eis quaedam luculentae rationis \n adfectio, quae potest accipi facta lux, cum diceret deus: fiat \n lux, si iam erat creatura spiritalis, quae nomine caeli significata \n est in eo, quod scriptum est: in principio fecit \n deus caelum et terram, non corporeum caelum, sed caelum \n incorporeum caeli corporei, hoc est super omne corpus non \n locorum gradibus, sed naturae sublimitate praepositum. quo \n autem modo simul fieri potuit, et quod inluminaretur et ipsa \n inluminatio, ac diuerso tempore narranda fuerit, paulo ante \n diximus, cum de materia tractaremus. \n \n Sed huic luci succedentem noctem, ut uespera fieret, quo \n pacto intellecturi sumus? a tenebris uero qualibus talis lux \n diuidi potuit dicente scriptura: et diuisit deus inter lucem \n et tenebras? numquid iam erant peccatores et stulti decidentes \n a lumine ueritatis, inter quos et in eadem luce permanentes \n diuideret deus, tamquam inter lucem et tenebras, \n et lucem uocans diem ac tenebras noctem ostenderet se non \n operatorem peccatorum, sed ordinatorem distributione meritorum \n ? an hic dies totius temporis nomen est et omnia \n uolumina saeculorum hoc uocabulo includit ideoque non \n dictus est primus, sed unus dies? et facta est enim uespera, \n et factum est, inquit, mane dies unus, ut per hoc, quod\n\n \n\n \n \n \n facta est uespera, peccatum rationalis creaturae, quod autem \n factum est mane, renouatio eius significata uideatur. \n \n Sed haec allegoriae propheticae disputatio est, quam non \n isto sermone suscepimus. instituimus enim de scripturis nunc \n loqui secundum proprietatem rerum gestarum, non secundum \n aenigmata futurarum. ergo ad rationem factarum conditarumque \n naturarum quomodo inuenimus uesperam et mane in luce \n spiritali? an diuisio quidem lucis a tenebris distinctio est \n iam rei formatae ab informi, appellatio uero diei et noctis \n insinuatio distributionis est, qua significetur nihil deum inordinatum \n relinquere atque ipsam informitatem, per quam \n res de specie in speciem modo quodam transeundo mutantur, \n non esse indispositam neque defectus profectusque creaturae, \n quibus sibimet temporalia quaeque succedunt, sine subplemento \n esse decoris uniuersi? nox enim ordinatae sunt tenebrae. \n \n \n Propterea uero cum facta esset lux, dictum est: uidit \n deus lucem quia bona est, cum hoc posset post omnia \n eiusdem diei dicere, id est, ut, cum explicasset \"dixit deus: \n fiat lux. et facta est lux. et diuisit deus inter lucem \n et tenebras et uocauit deus lucem diem et tenebras \n uocauit noctem\", tunc diceret: et uidit deus, quia \n bonum est, et deinceps adnecteret: et facta est uespera, \n et factum est mane, sicut in aliis operibus facit, quibus \n uocabula inponit. hic ergo propterea non ita fecit, quoniam a \n formata re ad hoc distincta est illa informitas, ut non in ea \n finis esset, sed adhuc formanda restaret per creaturas ceteras\n\n \n\n \n \n \n iam corporales. itaque si, posteaquam distincta essent illa \n diuisione et uocabulis, tunc diceretur: uidit deus, quia \n bonum est, haec facta acciperemus significari, quibus iam \n in suo genere nihil esset addendum; quia uero lucem solam \n ita perfecerat, uidit deus, inquit, lucem quia bona est \n et diuisione ac nominibus discreuit a tenebris. neque tunc \n dixit: uidit deus, quia bonum est; ad hoc enim erat informitas \n illa discreta, ut adhuc inde alia formarentur. namque \n ista nox, quae nobis notissima est \u2014 facit enim eam super \n terras solis circuitus \u2014, quando per luminarium distributionem \n a die diuiditur, post ipsam diuisionem diei et noctis dicitur: \n uidit deus, quia bonum est. non enim haec nox informis \n aliqua substantia erat, unde adhuc alia formarentur, sed spatium \n loci plenum aere, carens lumine diurno: cui utique nocti \n iam nihil addendum esset in genere suo, quo esset speciosior \n siue distinctior. uespera autem in toto illo triduo, antequam \n fierent luminaria, consummati operis terminus non absurde \n fortasse intellegitur; mane uero tamquam futurae operationis \n significatio. \n \n \n","18":"\n Sed ante omnia meminerimus, unde iam multa diximus, \n non temporalibus quasi animi sui aut corporis motibus operari \n deum, sicut operatur homo uel angelus, sed aeternis atque \n incommutabilibus et stabilibus rationibus coaeterni sibi uerbi \n sui et quodam, ut ita dixerim, fotu pariter coaeterni sancti \n spiritus sui. nam et illud, quod per graecam et latinam linguam \n dictum est de spiritu dei, quod superferebatur super \n aquas, secundum syrae linguae intellectum, quae uicina est \n hebraeae \u2014 nam hoc a quodam docto christiano Syro fertur \n expositum \u2014 non superferebatur, sed fouebat potius\n\n \n \n \n intellegi perhibetur, nec sicut fouentur tumores aut uulnera in \n corpore aquis uel frigidis uel calore congruo temperatis, sed \n sicut oua fouentur ab alitibus, ubi calor ille materni corporis \n etiam formandis pullis quodammodo adminiculatur per quendam \n in suo genere dilectionis adfectum. non itaque per \n singulos dies istorum diuinorum operum tamquam temporales \n uoces dei carnaliter cogitemus. non enim ad hoc ipsa dei \n sapientia nostra infirmitate suscepta uenit ad conligendos sub \n alas suas filios Hierusalem quemadmodum gallina pullos suos, \n ut semper paruuli simus, sed ut malitia infantes mente esse \n pueri desinamus. \n \n Et in rebus obscuris atque a nostris oculis remotissimis, \n si qua inde scripta etiam diuina legerimus, quae possint salua \n fide, qua inbuimur, alias atque alias parere sententias, in \n nullam earum nos praecipiti adfirmatione ita proiciamus, ut, \n si forte diligentius discussa ueritas eam recte labefactauerit, \n corruamus, non pro sententia diuinarum scripturarum, sed \n pro nostra ita dimicantes, ut eam uelimus scripturarum esse, \n quae nostra est, cum potius eam, quae scripturarum est, \n nostram esse uelle debeamus. \n \n \n \n","19":"\n Ponamus enim in eo, quod scriptum est: et dixit \n deus: fiat lux. et facta est lux, alium sensisse lucem \n corporalem factam et alium spiritalem. esse spiritalem lucem \n in creatura spiritali fides nostra non dubitat; esse autem lucem \n corporalem caelestem aut etiam super caelum uel ante caelum,\n\n \n\n \n \n \n cui succedere DOX potuerit, tamdiu uon non est contra fidem, \n donec ueritate certissima refellatur. quod si factum fuerit. \n non hoc habebat scriptura diuina, sed hoc senserat humana \n ignorantia. si autem hoc uerum esse certa ratio demonstrauerit, \n adhuc incertum erit, utrum hoc in illis uerbis sanctorum \n librorum scriptor sentiri uoluerit, an aliud aliquid non minus \n uerum. quodsi cetera contextio sermonis non hoc eum uoluisse \n probauerit, non ideo falsum erit aliud, quod ipse intellegi \n uoluit, sed et uerum et quod utilius cognoscatur. si autem \n contextio scripturae hoc uoluisse intellegi scriptorem non \n repugnauerit, adhuc restabit quaerere, utrum et aliud non \n potuit. quodsi et aliud potuisse inuenerimus, incertum erit, \n quidnam eorum ille uoluerit; et utrumque sentiri uoluisse \n non inconuenienter creditur, si utrique sententiae cetera circumstantia \n subfragantur. \n \n \n Plerumque enim accidit, ut aliquid de terra, de caelo, de \n ceteris mundi huius elementis, de motu et conuersione uel \n etiam magnitudine et interuallis siderum, de certis defectibus \n solis ac lunae, de circuitibus annorum et temporum, de naturis \n animalium, fruticum, lapidum atque huiusmodi ceteris etiam \n non christianus Christianus ita nouerit, ut certissima ratione uel experientia \n teneat. turpe est autem nimis et perniciosum ac maxime \n cauendum, ut christianum de his rebus quasi secundum christianas Christianas \n litteras loquentem ita delirare audiat, ut, quemadmodum \n dicitur, toto caelo errare conspiciens risum tenere\n\n \n \n \n uii possit. et non tam molestum est, quod errans homo \n deridetur, sed quod auctores nostri ab eis, qui foris sunt, \n talia sensisse creduntur et cum magno eorum exitio, de \n quorum salute satagimus, tamquam indocti reprehenduntur \n atque respuuntur. cum enim quemquam de numero christianorum Christianorum \n in ea re quam optime norunt errare conprehenderint \n et uanam sententiam suam de nostris libris adserere, quo \n pacto illis libris credituri sunt de resurrectione mortuorum \n et de spe uitae aeternae regnoque caelorum, quando de his \n rebus, quas iam experiri uel indubitatis numeris percipere \n potuerunt, fallaciter putauerint esse conscriptos? quid enim \n molestiae tristitiaeque ingerant prudentibus fratribus temerarii \n praesumtores, satis dici non potest, quod, si quando de praua \n et falsa opinatione sua reprehendi et conuinci coeperint ab \n eis, qui nostrorum librorum auctoritate non tenentur, ad defendendum \n id, quod leuissima temeritate et apertissima falsitate \n dixerunt, eosdem libros sanctos, unde id probent, proferre \n conantur uel etiam memoriter, quae ad testimonium ualere \n arbitrantur, multa inde pronuntiant uerba, non intellegentes \n neque quae loquuntur neque de quibus adfirmant. \n \n \n \n","20":"\n Ad hoc enim considerandum et obseruandum libri \n Geneseos multipliciter, quantum potui, enucleaui protulique \n sententias de uerbis ad exercitationem nostram obscure positis,\n\n \n\n \n \n \n non aliquid unum temere adfirmans cum praeiudicio alterius \n expositionis fortasse melioris, ut pro suo modulo eligat quisque \n quod capere possit: ubi autem intellegere non potest \n scripturam, deo det honorem, sibi timorem. sed cum tam \n multis exitibus uerba scripturae, quae tractauimus, exponantur, \n cohibeant se tandem, qui litteris inflati saecularibus haec ita \n posita, ut omnia pia corda nutriant, uelut inperitum atque \n inpolitum aliquid exagitant, sine pennis in terra reptantes et \n uolaturarum auium nidos inridentes. periculosius autem errant \n quidam infirmi fratres, qui cum istos inpios de caelestium \n corporum numeris uel de quibuslibet elementorum mundi \n huius quaestionibus subtiliter et copiose disseuere disserere audiunt, \n euanescunt et eos sibi cum suspirio praeponentes et magnos \n putantes saluberrimae pietatis libros cum fastidio repetunt et \n quos dulciter haurire deberent uix patienter adtingunt, a \n segetis asperitate abhorrentes et spinarum floribus inhiantes. \n non enim uacant uidere. quam suauis est dominus, nec in \n sabbato esuriunt; atque ideo pigri sunt potestate a domino \n accepta uellere spicas et tamdiu uersari manibus contritasque \n purgare, donec ad escam perueniant. \n \n \n \n","21":"\n Dicet aliquis: quid tu tanta tritura dissertationis huius, \n quid granomm granorum exuisti? quid euentilasti? cur propemodum in \n quaestionibus adhuc latent omnia? adfirma aliquid eorum, \n quae multa posse intellegi disputasti. cui respondeo ad eum\n\n \n\n \n \n \n ipsum me suauiter cibum peruenisse, quod didici non haerere \n hominem in respondendo secundum fidem, quod respondendum \n est hominibus, qui calumniari libris nostrae salutis adfectant, \n ut, quidquid ipsi de natura rerum ueracibus documentis demonstrare \n potuerint, ostendamus nostris litteris non esse contrarium, \n quidquid autem de quibuslibet suis uoluminibus his \n nostris litteris, id est catholicae fidei contrarium protulerint, \n aut aliqua etiam facultate ostendamus aut nulla dubitatione \n credamus esse falsissimum, atque ita teneamus mediatorem \n nostrum, in quo sunt omnes thesauri sapientiae atque \n scientiae absconditi, ut neque falsae philosophiae loquacitate \n seducamur neque falsae religionis superstitione terreamur. \n et cum diuinos libros legimus in tanta multitudine uerorum \n intellectuum, qui de paucis uerbis eruuntur et sanitate catholicae \n fidei muniuntur, id potissimum deligamus, quod certum \n adparuerit eum sensisse, quem legimus; si autem hoc latet, \n id certe, quod circumstantia scripturae non inpedit et cum \n sana fide concordat; si autem et scripturae circumstantia \n pertractari ac discuti non potest, saltem id solum, quod fides \n sana praescribit. aliud est enim, quid potissimum scriptor \n senserit, non dinoscere, aliud autem a regula pietatis errare. \n si utrumque uitetur, perfecte se habet fructus legentis; si \n uero utrumque uitari non potest, etiam si uoluntas scriptoris \n incerta sit, sanae fidei congruam non inutile est eruisse sententiam.\n\n \n\n \n \n \n \n \n"},"2":{"1":"\n Et dixit deus: fiat firmamentum in medio aquarum \n et sit diuidens inter aquam et aquam. et sic est \n factum. et fecit deus firmamentum et diuisit deus \n inter aquam, quae erat infra firmamentum, et inter \n aquam, quae erat super firmamentum. et uocauit \n deus firmamentum caelum. et uidit deus, quia bonum \n est. et facta est uespera, et factum est mane, dies \n secundus. de uerbo dei, quod dixit deus: fiat firmamentum \n et cetera et de placito eius, quo uidit, quia bonum est, \n et de uespera et de mane non opus est hic iterum similiterque \n disserere, atque ita deinceps, quotienscumque ista repetuntur, \n secundum superiorem inquisitionem interim consideranda esse \n admonemus. utrum autem nunc illud caelum fiat, quod excedit \n aeris omnia spatia eiusque omnem altitudinem, ubi \n etiam luminaria stellaeque constituuntur quarto die. an ipse \n aer uocetur firmamentum, merito quaeri potest. \n \n Multi enim asserunt istarum aquarum naturam super sidereum \n caelum esse non posse, quod sic habeant ordinatum \n pondus suum, ut uel super terras fluitent uel in aere terris \n proximo uaporaliter ferantur. neque quisquam istos debet ita \n refellere, ut dicat secundum omnipotentiam dei, cui cuncta \n possibilia sunt, oportere nos credere aquas etiam tam graues,\n\n \n\n \n \n \n quam nouimus atque sentimus, caelesti corpori, in quo sunt \n sidera, superfusas. nunc enim, quemadmodum deus instituerit \n naturas rerum, secundum scripturas eius nos conuenit quaerere, \n non, quid in eis uel ex eis ad miraculum potentiae suae uelit \n operari. neque enim, si uellet deus sub aqua oleum aliquando \n manere, non fieret; non ex eo tamen olei natura nobis esset \n incognita, quod ita facta sit, ut adpetendo suum locum, etiam \n si subterfusa fuerit, perrumpat aquas eisque se superpositam \n conlocet. nunc ergo quaerimus, utrum conditor rerum, qui \n omnia in mensura et numero et pondere disposuit, non \n unum locum proprium ponderi aquarum circa terram tribuerit, \n sed et super caelum, quod ultra limitem aeris circumfusum \n atque solidatum est. \n \n Quod qui negant esse credendum, de ponderibus elementorum \n argumentantur, negantes ullo modo ita desuper quasi \n quodam pauimento solidatum esse caelum, ut possit aquarum \n pondera sustinere, quod talis soliditas nisi terris esse non \n possit et, quidquid tale est, non caelum sed terra sit; non \n enim tantum locis, sed etiam qualitatibus elementa distingui, \n ut pro qualitatibus propriis etiam loca propria sortirentur. \n aqua scilicet super terram, quae etiam si sub terra stat aut \n labitur, sicut in antris cauernisque abditis, non tamen ea \n terrae parte, quam supra, sed ea, quam infra se habet, continetur. \n nam si ex parte superiore fuerit terrae pars ulla \n delapsa, non manet super aquam, sed ea perrupta demergitur \n et pergit ad terram: quo ueniens conquiescit tamquam in \n loco suo, ut supra sit aqua, subter autem terra. unde\n\n \n\n \n\n .\n\n \n \n \n cognoscitur, quod etiam super aquas cum esset non ipsis aquis \n portabatur, sed conpage terrae tenebatur, sicut sese habent \n camerae speluncarum. \n \n Hic occurrit admonere cauendum errorem, quem in libro \n primo canendum cauendum monui, ne forte, quia scriptum est in Psalmis: \n fundauit terram super aquam, arbitretur aliquis nostrum \n aduersus istos de ponderibus elementorum subtiliter disserentes \n isto testimonio scripturarum esse nitendum, quia illi non retenti \n auctoritate litterarum nostrarum et nescientes, quemadmodum \n dictum sit, libros sanctos facilius inridebunt quam \n illud repudiabunt, quod uel certis rationibus perceperunt uel \n experimentis manifestissimis probauerunt. illud namque in \n Psalmis aut figurate dictum recte accipi potest, ut, quoniam \n caeli et terrae nomine saepe in ecclesia spiritales carnalesque \n significantur, caelos ostenderit pertinere ad serenam intellegentiam \n ueritatis dicens: qui fecit caelos in intellegentia, \n terram uero ad fidem simplicem paruulorum non fabulosis \n opinionibus incertam atque fallacem, sed prophetica et euangelica \n praedicatione firmissimam, quae per baptismum solidatur, \n et ideo subiecerit dicens: fundauit terram super aquam; \n aut, si ad litteram cogit quisquam intellegi, non incongruenter \n uel sublimia terrarum, siue continentium siue insularum, accipiuntur, \n quae superiora sunt aquis, uel ipsa tegmina speluncarum, \n quae super aquas pendula soliditate firmata sunt.\n\n \n\n \n \n \n quocirca nec ad litteram quisquam potest sic intellegere, quod \n dictum est: fundauit terram super aquam, ut aquarum \n pondus terreno ponderi subportando naturali ordine quasi \n subiectum esse arbitretur. \n \n \n","2":"\n Aerem uero aquis esse superiorem, quamuis propter \n ampliora sui spatia etiam aridam contegat, hinc intellegitur \n quod nullum uas ab ore inpressum repleri aquis potest: unde \n satis indicat aeris naturam locum petere superiorem. uidetur \n enim uas inane, sed aere plenum probatur, cum ore imo in \n aquam deprimitur; quia enim per superiorem partem non \n inuenit emicandi locum nec deorsum uersus inruptis aquis \n subter eas natura ire sinitur, plenitudine sua repellit eas et \n in uas non permittit intrare. cum autem uas ita conlocatur, \n ut os non habeat deorsum, sed in latus inclinatum, intrat \n aqua inferius exeunte aere superius. itemque si uasis erecti \n os pateat in caelum, cum infundis aquam, euadit aer sursum \n uersus ex aliis partibus, qua non infundis, et fit locus aquae \n deorsum uersus intrandi. quodsi ui maiore uas deprimitur, \n ut uel ex latere uel desuper aquae repente influant et undique \n os uasis obtegant, disrumpit eas aer sursum nitens, ut eis ad \n ima locum faciat; at ipsa disruptio singultus uasorum est, \n dum partibus fugit, quia totus tam cito non potest propter \n illius oris angustias. ita si aer super aquas ire cogitur, etiam \n confluentes eas dissicit, cum exilientes inpetu eius inpulsae \n ebulliunt et eum bullis crepantibus emittunt in sua\n\n \n\n \n \n \n properantem atque illis ad ima decidendi aditum dantem. si \n autem sub aquas ire cogatur ex uase, ut illo cedente uas ab \n ore in ima presso repleri uelis, facilius undis undique uersum \n cooperitur, quam per os eius ab inferiore parte intrandi gutta \n exigua reperit locum. \n \n \n \n","3":"\n Iam uero ignem ad superna emicantem etiam ipsius \n naturam aeris uelle transcendere quis non sentiat? quandoquidem \n si ardentem faculam capite deorsum quisque teneat, \n nihilominus flammae crinis ad superiora contendit. sed quoniam \n circumfusi ac superfusi aeris praepollenti constipatione subinde \n ignis extinguitur et in eius qualitatem per abundantiam \n superatus subinde commutatur ac uertitur, ad uniuersam eius \n altitudinem transiliendam non potest perdurare. itaque super \n aerem purus ignis esse dicitur caelum, unde etiam sidera \n atque luminaria facta coniectant illius uidelicet igneae lucis \n in eas formas, quas in caelo cernimus, conglobata dispositaque \n natura; ac per hoc, sicut terrarum ponderibus et aer et \n aqua cedit, ut ad terram perueniant, sic aquarum ponderi \n et ipse aer cedit, ut uel ad terram uel ad aquam perueniat. \n unde intellegi uolunt hoc modo necesse fuisse, ut aer quoque, \n si quis eius particulam in spatiis illis sublimibus caeli posset \n dimittere, pondere suo caderet, donec ad aeria subter spatia \n perueniret. quapropter conligunt multo minus esse posse aquis \n supra illud igneum caelum aliquid loci, cum illic aer multo \n aquis leuior manere non possit. \n \n \n \n","4":"\n Talibus eorum disputationibus cedens laudabiliter conatus \n est quidam demonstrare aquas super caelos, ut ex ipsis uisi- .\n\n \n\n \n \n \n bilibus conspicuisque naturis adsereret scripturae fidem. et \n prius quidem, quod facillimum fuit, ostendit et hunc aerem \n caelum appellari non solum sermone communi, secundum \n quem dicimus serenum uel nubilum caelum, sed etiam nostrarum \n ipsarum consuetudine scripturarum, cum dicuntur uolatilia \n caeli, cum aues in hoc aere uolare manifestum sit; \n et dominus cum de nubibus loqueretur, faciem caeli, inquit, \n potestis probare. nubes autem etiam per proximum terris \n aerem conglobari saepe cernimus, cum per decliuia iugorum \n ita recumbunt, ut plerumque excedantur etiam cacuminibus \n montium. cum ergo probasset et hunc aerem caelum dici, \n nulla alia causa etiam firmamentum appellatum noluit uoluit existimari, \n nisi quia interuallum eius diuidit inter quosdam uapores \n aquarum et istas aquas, quae corpulentius in terris fluitant. \n et nubes quippe, sicut experti sunt qui inter eas in montibus \n ambularunt, congregatione et conglobatione minutissimarum \n guttarum talem speciem reddunt: quae si spissantur amplius, \n ut coniungantur in unam grandem plures guttae minimae, \n non eam patitur aer apud se teneri. sed eius ponderi ad ima \n dat locum, et haec est pluuia. ergo ex aere, qui est inter \n uapores umidos, unde superius nubila conglobantur, et maria \n subterfusa, ostendere ille uoluit esse caelum inter aquam et \n aquam. hanc ergo diligentiam considerationemque laude dignissimam \n iudico. quod enim dixit. neque contra fidem est \n et in promtu posito documento credi potest.\n\n \n\n \n \n \n \n \n Quamquam possit uideri non inpedire propria pondera elementorum, \n quomodo etiam super illud sublime caelum possint \n esse aquae per illas minutias, per quas etiam super hoc \n spatium aeris esse potuerunt. qui quamuis grauior et inferior \n summo caelo subiaceat, procul dubio leuior est aquis, et \n tamen, ut super eum sint uapores illi, nullo pondere prohibentur. \n sic ergo et super illud caelum potest minutioribus \n guttis leuior halitus umoris extendi, qui pondere cadere non \n cogatur. ipsi quippe subtilissima ratione persuadent nullum \n esse quamlibet exiguum corpusculum, in quo diuisio finiatur. \n sed infinite omnia diuidi, quia omnis pars corporis corpus \n est, et omne corpus habeat necesse est dimidium quantitatis \n suae. ac per hoc si potest aqua, sicut uidemus, ad tantas \n guttarum minutias peruenire, ut super istum aerem uaporaliter \n feratur, qui natura leuior est aquis, cur non possit et \n super illud leuius caelum minutioribus guttis et leuioribus \n inmanere uaporibus? \n \n \n","5":"\n Quidam etiam nostri istos negantes propter pondera \n elementorum aquas esse posse super caelum sidereum de \n ipsorum siderum qualitatibus et meatibus conuincere moliuntur. \n idem namque adserunt stellam, quam Saturni appellant, esse \n frigidissimam eamque per annos triginta signiferum peragere \n circulum eo, quod superiore ac per hoc ampliore ambitu \n graditur. nam sol eundem circulum per annum conplet. et \n luna per mensem tanto, ut dicunt, breuius quanto inferius, \n ut spatio loci spatium temporis congruat. quaeritur itaque \n ab eis, unde illa stella sit frigida, quae tanto ardentior esse \n deberet, quanto sublimiore caelo rapitur. nam procul dubio \n cum rotunda moles circulari motu agitur, interiora eius tardius \n eunt, exteriora celerius, ut maiora spatia cum breuioribus ad\n\n \n \n \n eosdem gyros pariter occurrant, quae autem celerius utique \n feruentius. proinde memorata stella magis debuit calida esse \n quam frigida; quamuis enim suo motu, quoniam grande \n spatium est, triginta annis totum ambitum permeet, tamen \n caeli motu in contrarium rotata uelocius, quod cotidie necesse \n est patiatur \u2014 sic, ut dicunt. caeli singulae conuersiones dies \n singulos explicant \u2014, calorem maiorem debuit caelo concitatiore \n concipere. nimirum ergo eam frigidam facit aquarum \n super caelum constitutarum illa uicinitas, quam nolunt credere, \n qui haec, quae breuiter dixi, de motu caeli et siderum \n disputant. his quidam nostri coniecturis agunt aduersus eos.. \n qui nolunt aquas super caelum credere, et uolunt eam stellam \n esse frigidam, quae iuxta summum caelum circuit, ut ex hoc \n cogantur aquarum naturam iam non illic uaporali tenuitate, \n sed glaciali soliditate pendere. quoquo modo autem et qualeslibet \n aquae ibi sint, esse ibi eas minime dubitemus; maior \n est quippe scripturae huius auctoritas quam omnis humani \n ingenii capacitas. \n \n \n","6":"\n Sed animaduersum est a quibusdam, quod nec ego \n dissimulandum puto, non frustra, cum dixisset deus: fiat \n firmamentum in medio aquarum, et sit diuisio inter \n aquam et aquam, parum uisum esse subiungere: et sic \n est factum, nisi adderetur: et fecit deus firmamentum; \n et diuisit deus inter aquam, quae erat super firmamentum, \n et inter aquam, quae erat sub firmamento.\n\n \n\n \n \n \n quod quidem sic intellegunt, ut personam patris declaratam \n esse dicant in eo, quod scriptum est: et dixit deus: fiat \n firmamentum in medio aquarum, et sit diuisio inter \n aquam et aquam. et sic est factum, ac deinde, ut intellegatur \n filius fecisse, quod a patre dictum est, ut fieret, \n arbitrantur esse subnexum: et fecit deus firmamentum \n et diuisit deus et cetera. \n \n Sed cum antea legitur: et sic est factum, a quo intellegimus \n factum? si a filio, quid opus erat iam dicere: et fecit \n deus et quae sequuntur? si autem quod scriptum est: et \n sic est factum, a patre intellexerimus factum, non iam \n pater dicit et filius facit, et potest aliquid pater facere sine \n filio, ut deinde filius non hoc, sed aliud similiter faciat: \n quod est contra catholicam fidem. si autem illud, de quo \n dicitur: et sic est factum, hoc idem fit, cum itidem dicitur: \n et fecit deus, quid prohibet eundem intellegere facere quod \n dixit, qui dixit, ut fieret? an etiam excepto eo, quod scriptum \n est: et sic est factum, tantummodo in his uerbis, quibus \n dicitur: et dixit deus: fiat, et postea dicitur: et fecit \n deus, patris et filii personam uolunt intellegi? \n \n \n Sed quaeri adhuc potest, utrum quasi iussisse filio patrem \n debeamus accipere in eo, quod scriptum est: et dixit deus: \n fiat. sed cur non scriptura curauit ostendere personam etiam \n spiritus sancti? an ita trinitas intellegitur: et dixit deus: \n fiat. et fecit deus. et uidit deus, quia bonum est? \n sed non conuenit unitati tIinitatis trinitatis , ut filius quasi iussus \n fecisse intellegatur, spiritus autem sanctus nullo sibi iubente \n libere uidisse bonum esse, quod factum est. quibus enim \n uerbis iuberet filio pater, ut faceret, cum ipse sit principale\n\n \n \n \n uerbum patris, per quod facta sunt omnia? an eo ipso, quod \n scriptum est: fiat firmamentum, haec ipsa dictio uerbum \n est patris, unigenitus filius, in quo sunt omnia, quae creantur, \n etiam antequam creantur, et quidquid in illo est, uita est, \n quia quidquid per eum factum est, in ipso uita est, et uita \n utique creatrix. sub illo autem creatura? aliter ergo in illo \n sunt ea, quae per illum facta sunt, quia regit et continet ea : \n aliter autem in illo sunt ea, quae ipse est. ipse enim uita \n est, quae ita in illo est. ut ipse sit, quoniam ipse uita est \n lux hominum. quia ergo nihil creari posset siue ante tempora, \n quod quidem non est creatori coaeternum, siue ab exordio \n temporum siue in aliquo tempore, cuius creandi ratio, si \n tamen ratio recte dicitur, non in dei uerbo patri coaeterno \n coaeterna uita uiueret, propterea scriptura, priusquam insinuet \n unamquamque creaturam, ex ordine, quo conditam dicit, \n respicit ad dei uerbum, prius ponens: et dixit deus: fiat \n illud. non enim inuenit ullam causam rei creandae, quam in \n uerbo dei non inuenit creari debuisse. \n \n Non ergo deus totiens dixit: fiat illa uel illa creatura, \n quotiens in hoc libro repetitur: et dixit deus. unum quippe \n uerbum ille genuit, in quo dixit omnia, priusquam facta sunt \n singula; sed eloquium scripturae descendens ad paruulorum \n capacitatem dum insinuat singillatim genera creaturarum per \n singula respicit uniuscuiusque generis aeternam rationem in \n uerbo dei. nec illa repetita ille tamen repetit: et dixit \n deus. si enim uellet prius dicere: factum est firmamentum \n in medio aquarum, ut esset diuisio inter aquam et aquam, \n si quis ab eo quaereret, quomodo factum esset, recte\n\n \n\n \n \n \n responderet: dixit deus: fiat, id est, in uerbo dei aeterno erat, ut \n fieret. inde igitur incipit narrare unumquodque factum, quod \n etiam post facti narrationem quaerenti, quomodo factum sit, \n in reddenda ratione respondere deberet. \n \n Cum ergo audimus: et dixit deus: fiat. intellegimus, \n quod in uerbo dei erat, ut fieret. cum uero audimus: et sic \n est factum, intellegimus factam creaturam non excessisse \n praescriptos in uerbo dei terminos generis sui. cum uero \n audimus: et uidit deus, quia bonum est, intellegimus in \n benignitate spiritus eius non quasi cognitum, posteaquam \n factum est, placuisse, sed potius in ea bonitate placuisse, ut \n maneret factum, ubi placebat, ut fieret. \n \n \n","7":"\n Ac per hoc manet adhuc causa requirendi, cur, posteaquam \n dixit: et sic est factum, ubi perfectio iam operis \n indicatur, addidit: et fecit deus, cum eo ipso, quod ait: \n et dixit deus: fiat illud. et sic est factum, iam intellegatur \n id deum dixisse in uerbo suo, et factum esse per \n uerbum eius, atque ibi iam non solum patris, sed etiam filii \n possit adparere persona. nam si propter ostendendam filii \n personam repetitur ac dicitur: et fecit deus, numquid ergo \n non per filium congregauit aquam tertio die, ut adpareret \n arida, quia ibi non dicitur: et fecit deus congregari aquam, aut: \n congregauit deus aquam? sed tamen etiam ibi, posteaquam \n dixit: et factum est sic, tunc repetiuit dicens: et congregata \n est aqua, quae est sub caelo. numquid etiam \n lux non per filium facta est, ubi prorsus nullo modo repetiuit? \n potuit enim et illic ita dicere: et dixit deus: fiat lux. et sic\n\n \n\n \n \n \n est factum. et fecit deus lucem. et uidit quia bona est, aut \n certe, sicut in aquarum congregatione, ut non diceret: et fecit \n deus, sed tamen iterum repeteret: et dixit deus: fiat lux. et \n sic est factum . et facta est lux. et uidit deus lucem quia \n bona est. sed nullo modo repetens, posteaquam proposuit: \n et dixit deus: fiat lux, nihil aliud intulit nisi: et facta \n est lux, ac deinceps de placita luce et diuisa a tenebris et \n utroque appellato nominibus suis sine ulla repetitione nan-auit. \n \n \n","8":"\n Quid sibi ergo uult in ceteris illa repetitio ? an eo modo \n demonstratur primo die, quo lux facta est, conditionem spiritalis \n et intellectualis creaturae lucis appellatione intimari \n \u2014 in qua natura intelleguntur omnes sancti angeli atque \n uirtutes - et propterea non repetiuit factum, posteaquam \n dixit: facta est lux, quia non primo cognouit rationalis \n creatura conformationem suam ac deinde formata est, sed in \n ipsa sua conformatione cognouit, hoc est inlustratione ueritatis, \n ad quam conuersa formata est, cetera uero, quae infra \n sunt, ita creantur. ut prius fiant in cognitione rationalis \n creaturae ac deinde in genere suo ? quapropter lucis conditio \n prius est in uerbo dei secundum rationem, qua condita est, \n hoc est in coaeterna patri sapientia, ac deinde in ipsa lucis \n conditione secundum naturam, quae condita est: illic non \n facta, sed genita, hic uero facta, quia ex informitate formata. \n et ideo dixit deus: fiat lux. et facta est lux, ut, quod \n ibi erat in uerbo, hic esset in opere. conditio uero caeli prius \n erat in uerbo dei secundum genitam sapientiam, deinde facta \n est in creatura spiritali, hoc est in cognitione angelorum \n secundum creatam in illis sapientiam; deinde quod caelum\n\n \n \n \n factum est, ut esset iam ipsa caeli creatura in genere proprio, \n sic et discretio uel species aquarum atque terrarum, sic \n naturae lignorum et herbarum, sic luminaria caeli, sic animantia \n orta ex aquis ac terra. \n \n Neque enim sicut pecora solo sensu corporis uident angeli \n haec sensibilia; sed si quo sensu tali utuntur, agnoscunt ea \n potius, quae melius nouerunt interius in ipso dei uerbo. a \n quo inluminantur, ut sapienter uiuant, cum sit in eis lux, \n quae primo facta est, si lucem spiritalem in illo die factam \n intellegimus. quemadmodum ergo ratio, qua creatura conditur, \n prior est in uerbo dei quam ipsa creatura, quae conditur, \n sic et eiusdem rationis cognitio prius fit in creatura intellectuali, \n quae peccato non tenebrata est, ac deinde ipsa conditio \n creaturae. neque enim sicut nos ad percipiendam sapientiam \n proficiebant angeli, ut inuisibilia dei per ea, quae facta sunt, \n intellecta conspicerent . qui ex quo creati sunt, ipsa uerbi \n aeternitate sancta et pia contemplatione perfruuntur atque \n inde ista respicientes secundum id, quod intus uident, uel \n recte facta adprobant uel peccata inprobant. \n \n Nec mirum est, quod sanctis angelis suis in prima lucis \n conditione formatis prius deus ostendebat, quod erat deinceps \n creaturus. neque enim intellectum dei nossent, nisi quantum \n ipse monstrasset. quis enim cognouit intellectum domini?\n\n \n\n \n \n \n aut quis consiliarius illi fuit? aut quis prior dedit illi, et \n retribuetur ei? quoniam ex ipso et per ipsum et in ipso sunt \n omnia. ex ipso ergo discebant angeli, cum in eis fieret cognitio \n creaturae deinceps faciendae, ac deinde fieret in genere proprio. \n \n Quapropter iam luce facta, in qua intellegimus ab aeterna \n luce formatam rationalem creaturam, cum in ceteris creandis \n rebus audimus: et dixit deus: fiat, intellegamus ad aeternitatem \n uerbi dei recurrentem scripturae intentionem. cum uero \n audimus: et sic est factum, intellegamus in creatura intellectuali \n factam cognitionem rationis, quae in uerbo dei est, \n condendae creaturae, ut in ea natura prius quodam modo \n facta sit, quae anteriore quodam motu in ipso dei uerbo \n prior faciendam esse cognouit, ut postremo, cum audimus \n repeti et dici, quod fecit deus, iam intellegamus in suo \n genere fieri ipsam creaturam. porro cum audimus: et uidit \n deus, quia bonum est, intellegamus benignitati dei placuisse, \n quod factum est, ut pro modo sui generis maneret, \n quod placuit, ut fieret, cum spiritus dei superferebatur \n super aquam.. \n \n \n","9":"\n Quaeri etiam solet, quae forma et figura caeli esse \n credenda sit secundum scripturas nostras. multi enim multum \n disputant de his rebus, quas maiore prudentia nostri auctores \n omiserunt ad beatam uitam non profuturas discentibus et \n occupantes, quod peius est, multum pretiosa et rebus salubribus \n inpendenda temporum spatia. quid enim ad me pertinet, \n utrum caelum sicut sphaera undique concludat terram in \n media mundi mole libratam, an eam ex una parte desuper\n\n \n \n \n uelut discus operiat? sed quia de fide agitur scripturarum, \n propter illam causam, quam non semel commemoraui, ne \n quisquam eloquia diuina non intellegens, cum de his rebus \n tale aliquid uel inuenerit in libris nostris uel ex illis audierit, \n quod perceptis a se rationibus aduersari uideatur, nullo modo \n eis cetera utilia monentibus uel narrantibus uel praenuntiantibus \n credat, breuiter dicendum est de figura caeli hoc scisse \n auctores nostros, quod ueritas habet; sed spiritum dei, qui \n per eos loquebatur, noluisse ista docere homines nulli saluti \n profutura.. \n \n \n Sed, ait aliquis, quomodo non est contrarium his, qui \n figuram sphaerae caelo tribuunt, quod scriptum est in litteris \n nostris: qui extendit caelum sicut pellem? sit sane contrarium, \n si falsum est, quod illi dicunt; hoc enim uerum est, \n quod diuina dicit auctoritas, potius quam illud, quod humana \n infirmitas conicit. sed si forte illud talibus illi documentis \n probare potuerint, ut dubitari inde non debeat, demonstrandum \n est hoc, quod apud nos de pelle dictum est, ueris illis \n rationibus non esse contrarium; alioquin contrarium erit etiam \n ipsis in alio loco scripturis nostris, ubi caelum dicitur uelut \n camera esse suspensum. quid enim tam diuersum et sibimet \n aduersum quam plana pellis extensio et camerae curua conuexio \n ? quodsi oportet, sicut oportet, haec duo sic intellegere, \n ut concordare utrumque nec sibimet repugnare inueniatur, \n ita oportet etiam utrumlibet horum illis non aduersari disputationibus, \n si eas forte ueras certa ratio declarauerit, quibus\n\n \n\n \n \n \n docetur caelum sphaerae figura undique esse conuexurn conuexum , si \n tamen probatur. \n \n Et illa quidem apud nos camerae similitudo etiam secundum \n litteram accepta non inpedit eos qui sphaeram dicunt. bene \n quippe creditur secundum eam partem, quae super nos est, \n de caeli figura scriptura loqui uoluisse. si ergo sphaera non \n est, ex una parte camera est, ex qua parte caelum terram \n contegit; si autem sphaera est, undique camera est. sed illud, \n quod de pelle dictum est, magis urget, ne non sphaerae, quod \n humanum est forte commentum, sed ipsi nostrae camerae \n aduersum sit. quid autem hinc allegoriae senserim, Confessionum \n nostrarum liber tertius decimus habet. siue igitur \n ita, ut ibi posui, sine siue aliquo alio modo intellegendum sit \n caelum sicut pellis extentum, propter molestos et nimios \n exactores expositionis ad litteram hoc dico, quod, sicut arbitror, \n omnium sensibus patet . utrumque enim fortasse, id \n est et pellis et camera, figurate intellegi potest, utrumque \n autem ad litteram quomodo possit, uidendum est. si enim \n camera non solum curua, sed etiam plana recte dicitur, profecto \n et pellis non solum in planum, uerum etiam in rotundum \n sinum extenditur. nam et uter et uesica pellis est. \n \n \n","10":"\n De motu etiam caeli nonnulli fratres quaestionem \n mouent, utrum stet anne moueatur. quia, si mouetur,\n\n \n\n \n \n \n inquiunt, quomodo firmamentum est? si autem stat, quomodo \n sidera, quae in illo fixa creduntur, ab oriente usque ad occidentem \n circumeunt septentrionibus breuiores gyros iuxta cardinem \n peragentibus, ut caelum, si est alius nobis occultus \n cardo ex alio uertice, sicut sphaera, si autem nullus alius \n cardo est, uelut discus rotari uideatur. quibus respondeo \n multum subtilibus et laboriosis rationibus ista perquiri, ut \n uere percipiatur, utrum ita an ita sit: quibus ineundis atque \n tractandis nec mihi iam tempus est nec illis esse debet. \n quos ad suam salutem et sanctae ecclesiae necessariam utilitatem \n cupimus informari. hoc sane nouerint nec nomen firmamenti \n cogere, ut stare caelum putemus \u2014 firmamentum enim \n non propter stationem, sed propter firmitatem aut propter \n intransgressibilem terminum superiorum et inferiorum aquarum \n uocatum intellegere licet \u2014 nec, si ueritas caelum stare persuaserit, \n inpcdiri inpediri nos circuitu siderum, ne hoc intellegere \n possimus. et ab ipsis quippe, qui haec curiosissime et otiosissime \n quaesiuerunt, inuentum est etiam caelo non moto, si \n sola sidera mouerentur, fieri potuisse omnia, quae in ipsis \n siderum conuersionibus animaduersa atque conprehensa sunt. \n \n \n \n","11":"\n Et dixit deus: congregetur aqua, quae est sub \n caelo, in congregationem unam, et adpareat arida. \n et factum est sic . et congregata est aqua, quae est \n sub caelo, in congregationem suam, et adparuit arida. \n et uocauit deus aridam terram et congregationem\n\n \n\n \n \n \n aquae uocauit mare. et uidit deus, quia bonum est. \n iam de hoc opere dei propter alterius rei quaerendae necessitatem \n in primo nostro uolumine satis tractauimus. hic itaque \n breuiter admonemus, ut, quem forte non mouet, quando \n species aquarum terrarumque creata sit, quaerere, accipiat \n isto die non esse factum, nisi ut secernerentur haec duo \n elementa inferiora. quem uero mouet, cur in diebus facta \n sit lux et caelum, extra dies autem uel ante omnes dies \n aqua et terra, et cur ad dei uerbum facta sint illa dicente \n deo: fiat, haec autem deo quidem dicente discreta, non autem \n deo dicente facta inueniantur: habet, quod salua fide intellegat. \n scilicet id, quod dictum est ante dierum enumerationem: \n terra erat inuisibilis et inconposita, cum commendaret \n scriptura, cuiusmodi terram fecerat deus, quia praedixerat: . \n in principio fecit deus caelum et terram, nihil aliud \n his uerbis quam materiae corporalis informitatem insinuare \n uoluisse noluisse , eligens eam usitatius appellare quam obscurius, si \n tamen tardo intellectui non subrepat, ut, materiam et speciem \n quia uerbis scriptura separat, conetur haec duo etiam tempore \n separare, tamquam prius fuerit materia et ei temporis interuallo \n interposito postea sit addita species, cum deus haec \n simul creauerit materiamque formatam instituerit, cuius informitatem \n usitato, ut dixi, uocabulo uel terrae uel aquae \n scriptura praedixit. terra enim et aqua etiam suis qualitatibus \n id existentia quod uidemus tamen propter facilem corruptionem\n\n \n\n \n\n \n\n \n \n \n propinquiora sunt eidem informitati quam caelestia corpora. \n et quoniam per enumerationem dierum iam ex informi quaeque \n formata numerantur et ex ista corporali materia iam \n factum caelum narrauerat, cuius multum distat species a terrenis, \n iam, quod ex ea formandum in rerum infima parte \n restabat, noluit sub his uerbis in rerum creatarum ordinem \n inserere, ut diceretur: fiat, non acceptura ista residua informitate \n talem speciem, qualem acceperat caelum, sed iam \n inferiorem et infirmiorem atque informitati proximam, ut his \n potius uerbis, cum dicitur: congregentur aquae, et: adpareat \n arida, acceperint haec duo species proprias istas \n notissimas nobisque tractabiles, aqua mobilem, terra inmobilem: \n ideo de illa dictum est: congregetur, de hac: adpareat; \n aqua enim est labiliter fluxa, terra stabiliter fixa. \n \n \n","12":"\n Et dixit deus: germinet terra herbam pabuli \n ferentem semen secundum genus et secundum similitudinem \n et lignum fructiferum faciens fructum, cuius \n semen eius in ipso in similitudinem suam super terram. \n et factum est sic. et eiecit terra herbam pabuli semen \n habentem secundum suum genus et secundum similitudinem \n et lignum fructiferum faciens fructum. \n cuius semen eius in ipso secundum genus super \n terram. et uidit deus, quia bonum est. et facta est \n uespera, et factum est mane dies tertius. hic moderamen \n ordinatoris aduertendum est, ut, quoniam distincta\n\n \n\n \n \n \n quaedam creatura est herbarum atque lignorum ab specie \n terrarum et aquarum, ut in elementis numerari non possint, \n seorsum de illis diceretur, ut exirent de terra, et seorsum \n illis redderentur illa solita, ut diceretur: et factum est sic, \n ac deinde repeteretur, quod factum est, seorsum quoque indicaretur \n deum uidisse, quia bonum est, tamen, quia fixa \n radicibus continuantur terris et conectuntur, ista quoque ad \n eundem diem pertinere uoluerit. \n \n \n","13":"\n Et dixit deus: fiant luminaria in firmamento \n caeli, sic ut luceant super terram in inchoationem \n diei et noctis et ut diuidant inter diem et noctem, \n et sint in signa et in tempora et in dies et in annos; et \n sint in splendorem in firmamento caeli, sic ut luceant \n super terram. et factum est sic. et fecit deus duo \n luminaria magna, luminare maius in inchoationem \n diei et luminare minus in inchoationem noctis, et \n stellas: et posuit ea deus in firmamento caeli. sic ut \n luceant super terram et ut sint in inchoationem diei \n et noctis et ut diuidant inter lucem et tenebras. et \n M uidit deus, quia bonum est. et facta est uespera, et \n factum est mane dies quartus. in hoc quarto die quaerendum \n est, quid sibi uelit ista ordinatio, ut prius uel fierent \n uel secernerentur aqua et terra priusque terra germinaret, \n quam in caelo sidera fierent. neque enim possumus dicere \n electa esse quaeque meliora, quibus dierum series ita distingueretur, \n ut finis et medium maxime. ornatius eminerent;\n\n \n\n \n\n \n \n \n septem quippe dierum medius quartus est. occurrit enim \n illud, quia septimo die non est facta ulla creatura. an forte \n lux primi diei magis respondet ad quietem septimi, ut eo \n modo conciDentibus concinentibus finibus iste rerum ordo tegatur texatur eminentibus \n de medio luminibus caeli? sed si primus dies septimo \n concinit, debet ergo et secundus sexto concinere. quid autem \n simile habet firmamentum caeli cum homine facto ad imaginem \n dei? an quia caelum totam superiorem mundi partem occupat, \n et homini in totam inferiorem potestas dominandi tributa est ? \n sed quid agimus de pecoribus et bestiis, quas ipso die sexto \n in sua genera terra produxit? quae illis cum caelo potest \n esse conlatio? \n \n An potius, quoniam primo facta intellegitur lucis nomine \n spiritalis creaturae formatio, consequens erat, ut corporalis \n quoque creatura, id est mundus iste uisibilis fieret, qui factus \n est biduo propter duas partes suas maximas, quibus constat \n uniuersus, caelum scilicet et terram? secundum hanc rationis \n conlationem, qua et ipsa uniuersa creatura spiritalis et corporalis \n saepe caelum et terra nominatur, ita ut globus quoque iste \n turbulentioris aeris terrenae parti deputetur \u2014 exhalationibus \n quippe humidis corporascit \u2014 si quid uero tranquilli aeris \n est, ubi uentosi atque procellosi motus non possunt existere, \n ad caelestem partem pertineat, post hanc uniuersitatem molis \n corporeae fabricatam, quae uno loco tota est, quo conlocatus\n\n \n \n \n est mundus, consequens erat, ut inpleretur partibus intra \n uniuersum, quae de loco in locum congruis motibus agerentur. \n cuius generis herbae atque arbores non sunt. radicibus quippe \n istae fixae sunt terrae et, quamuis habeant motus incrementorum \n suorum, de locis tamen propriis non mouentur nisibus \n suis, sed, ubi fixa sunt. ibi aluntur et crescunt; propterea \n magis pertinent ad terram quam ad genera rerum, quae in \n aquis et terris mouentur. quia ergo uisibili mundo constituendo, \n hoc est caelo et terrae, duo sunt adtributi dies, restat, ut \n his mobilibus et uisibilibus partibus, quae creantur intra \n illum, tres dies reliqui deputentur; et quia, sicut caelum \n prius factum est, ita prius est ordinandum huiusmodi partibus \n suis, quarto die fiunt sidera, quibus super terram lucentibus \n habitatio quoque inlustretur inferior, ne habitatorcte habitatores eius in \n habitationem tenebrosam inducantur. et ideo, quia infirma \n corpora inferiorum habitatorum succedente motibus quiete \n reparantur, factum est, ut circumeunte sole diei noctisque \n uicissitudine propter uicissitudinem dormiendi et uigilandi \n potirentur, nox uero illa non indecora remaneret, sed lunae \n ac siderum luce et ipsos consolaretur homines, quibus plerumque \n operandi est nocturna etiam necessitas, et quibusdam \n animalibus, quae lucem solis ferre non possunt, ad sufficientiam \n temperaretur. \n \n \n","14":"\n Illud autem, quod dictum est: et sint in signa et in \n tempora et in dies et in annos, quis non uideat, quam \n obscure positum sit quarto die coepisse tempora, quasi\n\n \n\n \n \n \n superius triduum sine tempore praeterire potuerit? quis igitur \n animo penetrat. quomodo illi tres dies transierunt, antequam \n inciperent tempora, quae quarto die dicuntur incipere, uel \n utrum omnino transierint dies illi? an circa speciem factae \n rei dies appellatus sit et circa priuationem nox? ut nondum \n specie formata materia nox dicta sit, unde formanda erant \n cetera, sicut potest quamuis in rebus formatis intellegi tamen \n ex ipsa mutabilitate infonnitas materiae; non enim spatiis \n uel locorum quasi remotior uel temporum quasi anterior \n discerni potest. an potius in ipsa re facta atque formata \n eadem mutabilitas, hoc est deficiendi, ut ita dixerim, possit \n bilitas, nox appellata sit, quia inest rebus factis, etiamsi non \n mutentur. posse mutari? uespera autem et mane non quasi \n per temporis praeteritionem et aduentum, sed per quendam \n terminum, quo intellegitur, quousque sit naturaepropriemoduset \n unde sit naturae alterius consequenter exordium? an aliqua \n alia ratio sit horum uerborum diligentius uestiganda? \n \n Quis in tantum secretum facile inrumpat et quae signa \n dicat, cum dicit de sideribus: et sint in signa? neque enim \n illa dicit, quae obseruare uanitatis est, sed utique utilia et \n huius uitae usibus necessaria, quae uel nautae obseruant in \n gubernando uel omnes homines ad praeuidendas aeris qualitates \n per aestatem et hiemem et autumnalem uernalemque \n temperiem. et nhnirum nimirum haec uocat tempora, quae per sidera \n fiunt, non spatia morarum, sed uicissitudines adfectionum \n caeli huius. nam si aliquis uel corporalis uel spiritalis motus \n conditionem istorum luminarium praecessit, ut aliquid a futura \n expectatione per praesens in praeteritum traiceret, sine\n\n \n \n \n tempore esse non potuit. et quis obtineat non fuisse nisi ab exordio \n siderum conditorum? sed certae horae et dies et anni, \n quos usitate nouimus, non fierent nisi motibus siderum. \n itaque si hoc modo intellegamus tempora, dies et annos, ut \n articnlos articulos quosdam, quos per horologia conputamus, uel in \n caelo notissimos, cum ab oriente usque in meridianam altitudinem \n sol insurgit atque inde rursus usque in occidentem \n uergit, ut possit deinceps aduerti uel lunam uel aliquod \n sidus ab oriente statim post occasum solis emergere, quod \n item cum ad meridianam caeli uenerit altitudinepi altitudinem , medium \n noctis indicet, tunc scilicet occasurum, cum sole redeunte fit \n mane; dies autem totos solis ab oriente usque ad occidentem \n circuitus; annos uero uel istos usitatos solis anfractus, non \n cum ad orientem, quod cotidie facit, sed cum ad eadem loca \n siderum redit - quod non facit nisi peractis trecentis sexaginta \n quinque diebus et sex horis, id est quadrante totius \n diei, quae pars quater ducta cogit interponi unum diem, \n quod Romani bissextum uocant, ut ad eundem circuitum \n redeatur, uel etiam maiores et occultiores annos; nam conpletis \n aliorum siderum spatiis maiores anni fieri dicuntur \u2014: \n si ergo ita intellegamus tempora, dies, annos, nemo dubitat \n haec sideribus et luminaribus fieri. ita enim positum est, ut \n incertum sit, utrum ad omnia sidera pertineat, quod dictum \n est: sint in signa et in tempora et in dies et in annos.\n\n \n \n \n an signa et tempora ad cetera, dies uero et anni ad solem \n tantummodo. \n \n \n","15":"\n Qualis etiam luna facta sit, multi loquacissime inquirunt. \n atque utinam inquirentes loquantur ac non potius docere \n conantes! dicunt enim ideo plenam factam, quia non decebat, \n ut deus inperfectum aliquid illo die faceret in sideribus, quo \n scriptum est, quod facta sint sidera. qui autem resistunt, \n dicunt: ipsa ergo debuit prima luna dici, non quarta decima; \n quis enim incipit ita numerare? ego autem medius inter istos \n ita sum, ut neutrum adseram, sed plane dicam, siue primam \n siue plenam lunam deus fecerit, fecisse perfectam. ipsarum \n enim naturarum est deus auctor et conditor. omnis autem res \n quidquid progressu naturali per tempora congrua quodammodo \n prodit atque explicat etiam ante continebat occultum, si non \n specie uel mole corporis, ui tamen et ratione naturae. nisi \n forte arbor, quae per hiemem pomis uacua foliisque nudata \n est, tunc inperfecta dicenda est, aut uero in primordiis etiam \n suis, cum adhuc nullum fructum dedisset, inperfecta erat illa \n natura. quod non tantum de arbore, sed nec de ipso eius \n semine recte diceretur, ubi omnia, quae progressu temporis \n quodammodo procedunt, modis inuisibilibus latent. quamquam \n si aliquid deus inperfectum fecisse diceretur, quod deinde ipse \n perficeret, quid reprehensionis haberet ista sententia? iure \n autem displiceret, si id. quod ab illo inchoatum esset, ab alio \n perfectum esse diceretur. \n \n \n Qui ergo de terra non queruntur, quam fecit deus, cum in \n principio fecit caelum et terram, quia inuisibilis erat et inconposita \n et postea tertia die conspicua redditur atque\n\n \n \n \n conponitur, quid sibi de luna tenebras faciunt quaestionum? aut \n si, quod de terra dictum est, non temporis interuallo, cum \n simul deus materiam rebus concreauerit, sed narrationis \n distributione intellegunt dictum, cur in hoc, quod etiam oculis \n uideri potest, non intuentur integrum corpus habere lunam \n et tota sua rotunditate perfectum, etiam cum lumine corniculato \n siue incipiens ad terras lucere siue desinens fulget? si ergo \n lumen in ea crescit uel perficitur uel minuitur, non luminare \n ipsum, sed illud, quod accenditur, uariatur; si autem ex una \n sphaerulae suae parte semper lucet, sed, dum eam partem \n conuertit ad terram, donec totam conuertat, quod a prima \n usque ad quartam decimam fit, crescere uidetur, semper est \n plena, sed terrae habitatoribus non semper adparet. haec eadem \n ratio est, et si solis radiis inlustratur. non enim potest etiam \n sic, cum soli proxima est, nisi lucidis cornibus adparere, quia \n cetera pars, quae tota in orbem inlustratur, non est ad terras, \n ut uideri possit, nisi cum soli contraria est, ut totum terris \n adpareat, quod eius inluminat. \n \n Non desunt tamen, qui non eo se arbitrari dicunt lunam \n primitus a deo quartam decimam factam, quia plena facta \n credenda est, sed quia in scripturis dei uerba sic habent: \n lunam factam in inchoationem noctis; tunc autem noctis \n exordio uidetur, cum plena est, alias uero et per diem incipit \n uideri ante plenitudinem et in progressu noctis tanto ampliore \n quanto minuitur. sed qui per inchoationem noctis non intellegit \n nisi principatum \u2014 nam et graecum uerbum hoc magis\n\n \n\n \n \n \n indicat, cum dictum est: ap/rav , et in Psalmis apertius scriptum \n est: solem in potestatem diei, lunam et stellas in potestatem \n noctis \u2014 non cogitur a quarta decima numerare et \n credere lunam factam primo esse non primam. \n \n \n","16":"\n Quaeri etiam solet, utrum caeli luminaria ista conspicua. \n id est sol et luna et stellae, aequaliter fulgeant, sed, quod \n diuersis interuallis distent a terra, propterea diuersa claritate \n magis minusque nostris oculis adpareant. et de luna quidem \n qui haec dicunt, non dubitant eam minus lucere quam solem, \n a quo etiam perhibent inlustrari. multas autem stellas uel \n aequales soli uel etiam maiores audent dicere, sed longius \n positas paruas uideri. et nobis quidem potest fortasse sufficere. \n quoquo modo se ista res habeat, artifice deo condita sidera. \n quamquam teneamus auctoritate apostolica dictum: alia gloria \n solis et alia gloria lunae etalia gloria stellarum; stella \n enim ab stella differt in gloria. sed quia possunt adhuc \n dicere. etiamsi non resistant apostolo: differunt quidem in \n gloria. sed ad oculos terrenorum, aut, quia hoc propter resurgentium \n similitudinem dicebat apostolus, qui non utique ad \n oculos aliter erunt et in se aliter, differunt quidem et in se \n ipsis sidera in gloria, sed tamen nonnulla sunt etiam sole \n maiora, ipsi uiderint, quemadmodum soli tam magnum tribuant \n principatum. ut eum radiis suis quasdam stellas et eas quidem \n principales, quibus amplius subplicant isti quam ceteris, et tenere \n dicant et retro agere a cursu proprio. non enim fit uerisimile\n\n \n\n \n \n \n maiores aut etiam aequales uiolentia radiorum eius posse \n superari. aut si superiores signorum stellas uel septentrionum \n maiores esse adserunt, quae nihil tale a sole patiuntur, cur \n istas per signa circumeuntes amplius uenerantur V cur \n eas signorum dominas perhibent? etsi enim regradationes illas \n siderum, uel fortasse tarditates, non a sole fieri quisque contendat, \n sed aliis occultioribus causis, soli tamen istos in suis \n deliramentis, quibus uim fatorum a ueritate deuii suspicantur, \n praecipuam tribuere potestatem ex libris eoruiu eorum certe manifestum \n est. \n \n \n Sed dicant quod uolunt de caelo alieni a patre, qui est in \n caelis; nobis autem de interuallis et magnitudine siderum \n subtilius aliquid quaerere talique inquisitioni rebus grauioribus \n et melioribus tempus necessarium inpendere non expedit nec \n congruit. et melius credimus esse ea ceteris maiora luminaua , \n quae sancta scriptura ita commendat: et fecit deus duo \n luminaria magna, quae tamen non sunt aequalia. nam consequenter \n dicit, cum ea ceteris praeposuerit, inter se ipsa \n litfen\\'e. ait enim: luminare maius in inchoationem diei \n et luminare minus in inchoationem noctis. certe enim \n uel hoc concedent oculis nostris, ut ea manifestum sit amplius \n . ceteris lucere super terram nec diem clarere nisi luce solis \n nec noctem tot stellis adparentibus ita lucere, si luna desit, \n quemadmodum praesentia illius inlustratur. \n \n \n","17":"\n De fatis autem qualeslibet eorum argutias et quasi\n\n \n\n \n \n \n de mathesi documentorum experimenta, quae illi \u1f00\u03c0\u03bf\u03c4\u03b5\u03bb\u1f73\u03c3\u03bc\u03b1\u03c4\u03b1 \n uocant, omnino a nostrae fidei sanitate respuamus; \n talibus enim disputationibus etiam orandi causas nobis auferre \n conantur et inpia peruersitate in malis factis, quae rectissime \n reprehenduntur, ingerunt accusandum potius deum auctorem \n siderum quam hominem scelerum. sed quod animae nostrae \n non sint natura corporibus ne quidem caelestibus subditae, \n audiant et philosophos suos; quia uero terrenis corporibus \n illa corpora superiora non ad ea, quae ipsi tractant, potentiora \n sunt, uel hinc aliquando cognoscant, quia, cum multa corpora \n diuersorum generum, uel animantium uel herbarum et arbustorum, \n uno simul puncto temporis seminentur unoque puncto \n temporis innumerabiliter multa nascantur, non tantum diuersis, \n sed etiam isdem teiTarum terrarum locis tantae sunt uarietates in progressibus, \n in actibus et passionibus eorum, ut uere isti, sicut \n dicitur, perdant sidera, si ista considerent. \n \n Quid autem insulsius et hebetius quam, cum istis rebus \n conuincuntur, dicere ad solos homines sibi subiciendos fatalem \n stellarum pertinere rationem? in quibus tamen etiam ipsi de \n geminis conuincuntur, quorum diuerse uiuentium, diuerse \n felicium uel infelicium diuerseque morientium easdem plerumque \n constellationes accipiunt, quia, etsi interfuit aliquid, cum de \n utero funderentur, in nonnullis tamen tantum interest, quantum\n\n \n\n \n \n \n ab istis conprehendi conputatione non possit. manus sequentis \n Iacob, dum nascerentur, inuenta est pedem fratris praecedentis \n tenens; usque adeo sic nati sunt, quasi unus infans in duplum \n prolixior nasci uideretur. horum certe constellationes, quas \n appellant, nullo modo dispares esse potuerunt. quid ergo uanius, \n quam ut illas constellationes intuens mathematicus ad eundem \n horoscopum, ad eandem lunam diceret unum eorum a matre \n dilectum, alterum non dilectum? si enim aliud diceret, falsum \n profecto diceret; si autem hoc diceret, uerum quidem, sed \n non secundum suorum librorum ineptas cantiunculas diceret. \n quodsi huic historiae, quia de nostris profertur, nolunt credere, \n numquid et naturam rerum delere possunt? cum ergo se minime \n falli dicant, si horam conceptionis inuenerint, saltem \n sicut homines non dedignentur conceptum considerare geminorum. \n \n \n \n Ideoque fatendum est, quando ab istis uera dicuntur, instinctu \n quodam occultissimo dici, quem nescientes humanae mentes \n patiuntur. quod cum ad decipiendos homines fit, spirituum \n seductorum operatio est: quibus quaedam uera de temporalibus \n rebus nosse permittitur partim subtilioris sensus acumine, \n quia corporibus subtilioribus uigent, partim experientia callidiore \n propter tam magnam longitudinem uitae, partim sanctis \n angelis, quod ipsi ab omnipotente deo discunt, etiam iussu eius \n sibi reuelantibus, qui merita humana occultissimae iustitiae \n sinceritate distribuit. aliquando autem idem nefandi spiritus etiam \n quae ipsi facturi sunt uelut diuinando praedicunt. quapropter\n\n \n \n \n bono christiano siue mathematici siue quilibet inpie diuinantium, \n maxime dicentes uera, cauendi sunt, ne consortio daemoniorum \n animam deceptam pacto quodam societatis inretiant. \n \n \n","18":"\n Solet etiam quaeri, utrum caeli luminaria ista conspicua \n corpora sola sint an habeant rectores quosdam spiritus suos, \n et, si habent, utrum ab eis etiam uitaliter inspirentur, sicut \n animantur carnes per animas animalium, an sola sine ulla \n permixtione praesentia. quod licet non facile conprehendi possit, \n arbitror tamen in processu tractandarum scripturarum oportuniora \n loca posse occurrere, ubi nobis de hac re secundum sanctae \n auctoritatis regulas etsi non ostendere certum aliquid, tamen \n credere licebit. nunc autem seruata semper moderatione piae \n grauitatis nihil credere de re obscura tetaere temere debemus, ne \n forte, quod postea ueritas patefecerit, quamuis libris sanctis \n sine testamenti ueteris siue noui nullo modo esse possit aduersum, \n tamen propter amorem nostri erroris oderimus. nunc \n ad librum operis nostri iam tertium transeamus. \n \n \n"},"3":{"1":"\n Et dixit deus: educant aquae reptilia animarum \n uiuarum et uolatilia super terram secundum firmamentum \n caeli. et factum est sic. et fecit deus cetos magnos \n et omne animal reptilium, quae eduxerunt\n\n \n\n \n \n \n aquaesecundum genus eorum. et omne uolatile pennatum secundum \n genus. et uidit deus, quia bona sunt. et benedixit \n ea deus dicens: crescite et multiplicamini et inplete \n aquas in mari, et uolatilia multiplicentur superterram. \n et facta est uespera, et factum est mane dies quintus. \n nunc in inferiore parte mundi ea, quae spiritu uitae mouentur, \n fiunt, et primum aquarum, quod aeris qualitati proximum \n elementum est, quia huic caelo, in quo sunt luminaria, ita \n uicinus est aer, ut et ipse caeli nomen acceperit; sed nescio, \n utrum etiam firmamentum possit uocari. dicuntur autem caeli \n pluraliter in una eademque re, quae dicitur unum caelum. \n nam cum in hoc libro singulari numero dicatur caelum, quod dinidit diuidit \n inter aquas; quae supra, et eas, quae infra sunt, in illo \n tamen psalmo, et aquae, inquit, quae super caelos sunt, \n laudent nomen domini. et caelos caelorum si bene intellegimus \n sidereos aeriorum, tamquam superiores inferiorum, et \n hos in eodem psalmo accipimus, ubi dictum est: laudate \n eum, caeli oaelorum caelorum , satis adparet hunc aerem non solum \n caelum, sed etiam caelos dici, sicut dicuntur et terrae, nec \n aliud significatur quam illa quae singulariter terra dicitur, \n quando dicimus orbem terrarum et orbem terrae. \n \n \n","2":"\n Hos etiam aerios caelos quondam perisse diluuio in \n quadam earum, quae canonicae appellantur, epistula legimus. \n neque enim umida illa natura, quae ita concreuerat, ut cubitis \n quindecim altissimorum montium transcenderet uertices, potuit\n\n \n\n \n \n \n ad sidera peruenire. sed quia huius aeris umidioris, in quo \n aues uolant, uel tota uel prope tota spatia conpleuerat, perisse, \n qui fuerant, caelos in illa epistula scribitur. quod nescio \n quemadmodum possit intellegi nisi in aquarum naturam \n pinguioris huius aeris qualitate conuersa; alioquin non perierunt \n tunc isti caeli, sed sublimius erecti sunt, cum locum eorum aqua \n occuparet. itaque facilius eos secundum illius epistulae auctoritatem \n perisse credimus et alios, sicut ibi scribitur, repositos \n eitentis extentis uidelicet exhalationibus, quam sic erectos, ut eis \n superioris caeli natura loco suo cederet. \n \n \n Oportebat itaque, ut in creandis habitatoribus inferioris \n huius mundi partis, quae saepe terrae nomine tota commemoratur, \n prius producerentur ex aquis animalia, postea uero \n de terra, quod ita sit aeri aqua similis, ut eius exhalationibus \n pinguescere probetur, ut et spiritum procellae faciat, id est \n uentum et nubila contrahat, et possit uolatus auium sustinere. \n quapropter etiamsi uerum dixit quidam saecularium poetarum: \n nubes excedit Olympus, et: pacem magna tenent, quia \n perhibetur in Olympi uertice aer esse tam tenuis, ut neque \n nebulis obumbretur nec turbetur uento nec sustentare alites \n possit nec ipsos, qui forte ascenderint homines, crassioris\n\n \n\n \n \n \n aurae spiritu alere, sicut in isto aere consuerunt, tamen et \n ipse aer est, unde aquis uicina qualitate diffunditur, et propterea \n ipse quoque in humidam naturam conuersus diluuii \n tempore creditur. neque enim arbitrandum est aliquid de \n spatiis siderei caeli usurpasse, cum omnes etiam altissimos \n montes aqua transcenderat. \n \n \n","3":"\n Quamquam de conuersione elementorum etiam inter \n ipsos, qui haec otiosa cura subtilissime perscrutati sunt, non \n paruav parua quaestio est. alii enim dicunt omnia in omnia posse \n mutari atque conuerti; alii uero esse aliquid omnino proprium \n singulis perhibent elementis, quod in alterius elementi qualitatem \n nullo modo uertatur. unde suo loco fortasse, si dominus \n noluerit uoluerit , diligentius disputabimus; nunc autem, quod ad praesentem \n sermonem adtinet, haec commemoranda existimaui, \n ut intellegamus seruatum esse ordinem rerum, quo prius \n oportuit aquarum animalia quam terrarum creata narrare. \n \n Et nullo modo arbitrandum est praetermissum esse in hac \n scriptura ullum mundi huius elementum, cum quattuor notissimis \n eum constare persuasum sit, quia uidetur hic caelum \n et aqua et terra commemorari, de aere autem taceri. consuetudo \n quippe nostrarum scripturarum est aut caeli et terrae \n nomine mundum appellare aut interdum addere et mare. aer \n itaque uel ad caelum pertinere intellegitur, si qua sunt in \n eius superioribus partibus tranquillissima et pacatissima spatia, \n uel ad terram propter hunc turbulentum et caliginosum locum,\n\n \n\n \n\n \n \n \n qui humida exhalatione pinguescit, quamuis et ipse saepius \n caeli nomine nuncupetur. ac per hoc non scriptum est: \n producant aquae reptilia animarum uiuarum, et producat aer \n uolatilia uolantia super terram, sed utrumque hoc animantium \n genus ex aquis productum esse narratur. quidquid ergo aquarum \n siue labiliter undosum et fluidum est siue uaporaliter \n tenuatum atque suspensum, ut illud reptilibus animarum \n uiuarum, hoc uolatilibus adpareat distributum, utrumque \n tamen humidae naturae deputetur. \n \n \n","4":"\n Ideoque sunt etiam, qui subtilissima consideratione \n quinque istos manifestissimos corporis sensus secundum quattuor \n usitata elementa ita distinguant, ut oculos ad ignem. \n aures ad aerem dicant pertinere. olfaciendi autem gustandique \n sensum naturae humidae adtribuunt: et olfactum quidem istis \n eihalationibus humidis, quibus crassatur hoc spatium, in quo \n aues uolitant, gustatum uero istis fluxibilibus et corpulentis \n humoribus. nam quaecumque in ore sapiunt, ipsius oris \n humori commiscentur, ut sapiant, etiamsi arida cum acciperentur \n fuisse uideantur. ignis tamen omnia penetrat, ut \n motum in eis faciat. nam et humor priuatione caloris congelascit \n et, cum possint feruescere elementa cetera, ignis \n frigescere non potest; facilius quippe extinguitur, ut ignis \n non sit, quam frigidus manet aut fit alicuius frigidi contactu \n tepidior. tactus autem, qui est quintus in sensibus, terreno\n\n \n \n \n elemento magis congruit; proinde per totum corpus animantis, \n quod maxime ex terra est, quaeque tacta sentiuntur. dicunt \n etiam nec uideri sine igne posse aliquid nec tangi sine terra, \n ac per hoc elementa omnia in omnibus inesse, sed unumquodque \n eorum ex eo, quod amplius habet, accepisse uocabulum; \n ideo autem caloris priuatione, cum corpus nimie \n frigescit, obtundi sensum, quia motus pigrescit, qui ex calore \n inest corpori, dum ignis aerem et aer humida et humor \n terrena quaeque adiicit adficit , subtilioribus scilicet crassiora penetrantibus. \n \n \n \n Quanto autem quidque subtilius est in natura corporali, \n tanto est uicinius naturae spiritali quamuis longe distante \n genere, quandoquidem illud corpus est, illud non est. \n \n \n","5":"\n Ac per hoc, quoniam sentire non est corporis, sed animae \n per corpus, licet acute disseratur secundum diuersitatem corporeorum \n elementorum sensus esse corporis distributos, anima \n tamen, cui sentiendi uis inest, cum corporea non sit, per \n subtilius corpus agitat uigorem sentiendi. inchoat itaque \n motum in omnibus sensibus a subtilitate ignis, sed non in \n omnibus ad idem peruenit. in uisu enim peruenit represso \n calore usque ad eius lucem, in auditu usque ad liquidiorem \n aerem calore ignis penetrat; in olfactu autem transit aerem \n purum et peruenit ad humidam exhalationem: unde crassior \n haec aura subsistit. in gustatu et hanc transit et peruenit \n usque ad humorem corpulentiorem: quo etiam penetrato atque\n\n \n\n \n \n \n traiecto, cum ad terrenam grauitatem peruenit, tangendi ulti-. \n mum sensum agit. \n \n \n","6":"\n Non igitur ignorabat naturas elementorum eorumque \n ordinem, qui cum uisibilium, quae intra mundum in elementis \n natura mouentur, conditionem introduceret prius caelestia \n luminaria, deinde aquarum animantia. terrarum autem postrema \n narrauit, non quod aerem praetermiserit, sed quod purissimi \n et quietissimi aeris, ubi uolare aues non posse dicuntur, si \n qua sunt spatia caelo superiori coniunguntur et caeli nuncupatione \n in scripturis ad superiorem mundi partem pertinere \n intelleguntur, ut terrae nomine uniuersaliter hoc totum significetur, \n ex quo incipit deorsum uersus: ignis, grando. nix, \n glacies, spiritus tempestatis et omnes abyssi, donec \n perueniatur ad aridam, quae proprio nomine terra dicitur. aer \n itaque superior ille, sine siue quod ad caelestem mundi pertinet \n partem, siue quod nullum habet uisibilem habitatorem. de \n qualibus nunc sermo narrantis est, neque praetermissus est \n caelo nominato neque adnumeratus in creandis animalibus; \n iste uero inferior, qui excipit exhalationes humidas. maris ac \n terrae et ad sustinendas aues quodammodo crassatur, nonnisi \n ex aquis accipit animalia. quod enim eius humidum est, hoc \n portat alitum corpora, quae ita nituntur pennis uolantes, \n quemadmodum pisces quibusdam suis alis natantes. \n \n \n","7":"\n Proinde scienter tamquam spiritus dei, qui scribenti \n aderat, ex aquis dicit producta uolatilia. quarum natura bipertitum \n locum sortita est: inferiorem scilicet in unda labili,\n\n \n\n \n \n \n superiorem uero in aura fiabili , illum deputatum natantibus, \n istum uolantibus. sicut huic elemento congruos duos etiam \n sensus animalibus datos uidemus: olfactum explorandis uaporibus, \n gustatum explorandis liquoribus. quod enim et tactu \n aquas uentosque sentimus, hoc est, quod terrae solidum \n omnibus admiscetur elementis; sed in his crassioribus sentitur \n amplius, ita ut etiam tangendo contrectari ualeant. ideoque \n et ista in duabus maximis mundi partibus generali terrae \n nomine conplectuntur, sicut ille psalmus ostendit, omnia \n superiora ab illo principio enumerans: laudate dominum \n de caelis. omniaque inferiora ab alio principio: laudate dominum \n de terra: ubi et spiritus tempestatis nominantur et \n omnes abyssi et ignis iste, qui urit tangentem, quia de \n terrenis et humidis motibus ita existit, ut subinde uertatur \n in aliud elementum. et quamuis naturae suae sursum nitendo \n indicet adpetitum, in caelestem tamen superiorem tranquillitatem \n non possit euadere, quia multo aere superatus et in \n eum conuersus extinguitur . ac per hoc in ista rerum parte \n corruptibiliore atque pigriore turbulentis motibus agitatur ad \n temperandum eius rigorem et ad usus terroresque mortalium. \n \n \n Quia ergo etiam tactu, qui ad terram proprie pertinet, \n sentiri possunt et fluctus undarum et flatus aurarum,\n\n \n\n \n \n \n propterea ipsa quoque aquatilium animalium corpora et terrenis \n uescuntur et, maxime aues, in terra etiam requiescunt fetusque \n propagant; pars enim humoris, quae uaporaliter exhalatur, \n etiam super terras extenditur. ideoque, cum dixisset scriptura: \n educant aquae reptilia animarum uiuarum et uolatilia, \n inquit, super terras, addidit sane dicens: secundum \n firmamentum caeli, in quo potest aliquanto manifestius \n adparere illud, quod ante uidebatur obscurum. non enim ait ; \n in firmamento caeli, sicut de luminaribus, sed, uolatilia, \n inquit, super terras secundum firmamentum caeli. id \n est iuxta firmamentum caeli, quia uidelicet hoc caliginosum \n et humidum spatium, in quo aues uolant, illi spatio contiguum \n est ubi uolare non possunt, quod iam merito tranquillitatis \n et quietis pertinet ad firmamentum caeli. in caelo ergo uolant \n aues, sed in isto, quod ille psalmus etiam terrae nomine includit: \n propter quod caelum uocantur multis locis uolatilia \n caeli, non tamen in firmamento, sed secundum firmamentum. \n \n \n","8":"\n Nonnulli putant propter sensus tarditatem non animam \n uiuam, sed reptilia animarum uiuarum appellata. sed si \n propterea sic appellarentur, daretur auibus nomen animae \n uiuae. cum uero et ipsa uolatilia dicta sunt. sicut illa reptilia, \n ut subaudiatur animarum uiuarum, fatendum est, ut arbitror. \n ita dictum, ac si diceretur: quae sunt in animabus uiuis \n reptilia uel uolatilia, sicut dici posset: ignobilia hominum, \n ut intellegeremus, quicumque sunt in hominibus ignobiles.\n\n \n\n \n \n \n quamquam enim sint et animalia terrestria, quae repunt super \n terram, tamen ex multo maiore numero pedibus mouentur, \n et tam pauca fortasse in terris repunt, quam pauca in aquis \n \\'gradiuntur. \n \n Nonnulli autem putauerunt propterea non animam uiuam, \n sed reptilia animarum uiuarum pisces esse appellatos, \n quod eis memoria nulla sit nec aliqua uita uelut rationi \n uicinior; sed fallit eos experientia minor. nam quidam scripserunt, \n quae animaduertere potuerunt in uiuariis piscium, \n multa miranda. sed etiamsi forte falsa scripserunt, memoriam \n tamen pisces habere certissimum est. quod ipse Biim expertus, \n et experiantur, qui possunt et uolunt. nam fons quidam magnus \n Bullensium regionum fere plenus est piscium. solent autem \n homines desuper intuentes eis aliquid iacere, quod sibi uel \n praeripiant confluentes uel inter se diripiant concertantes. \n quo pastu adsuefacti deambulantibus super oram fontis hominibus \n ipsi quoque cum eis gregatim natando eunt et redeunt, \n expectantes, unde aliquid iactent, quorum praesentiam sentiunt. \n non itaque frustra mihi uidetur aquarum animalia sic appellata \n reptilia, quemadmodum aues uolatilia; nam si uel nulla \n memoria uel sensus tardior animae uiuae nomen repulisset a \n piscibus, uolatilibus certe adhiberetur, quorum uita in oculis \n nostris est et memor et garrula et in nidis construendis \n educandisque fetibus sollertissima. \n \n \n","9":"\n Nec ignoro ita quosdam philosophos sua cuiusque\n\n \n \n \n elementi distribuisse animalia, ut terrena esse dicerent non \n tantum. quae in terra repunt atque gradiuntur, sed aues \n etiam, quod et ipsae in terra requiescant uolando fatigatae,. \n aeria uero animalia daemones esse, caelestia deos: quorum \n quidem nos partim luminaria, partim angelos dicimus. idem \n tamen aquis pisces et sui generis beluas adtribuunt, ut nullum \n elementum suis animalibus uacet: quasi uero sub aquis terra \n non sit, aut probare possint pisces non in ea requiescere ac \n reparare natandi uires sicut uolandi aues, etsi forte rarius \n pisces id faciunt, quod ad gestanda corpora sit unda quam \n aura ualidior, ita ut terrena quoque animalia natantia ferat, \n siue usu docta, ut homines, siue natura, ut quadrUpedia quadrupedia uel \n serpentes. aut si propterea non putant, quia non insunt piscibus \n pedes, [nec uituli Marini] nec phocae aquarum sunt nec \n colubri cocleaeque terrarum; nam et illae pedes habent et \n haec genera sine ullis pedibus, non dico, requiescunt in terra, \n sed ab ea uix aut numquam recedunt. dracones autem sine \n pedibus et in speluncis requiescere et in aerem sustolli perhibentur: \n qui quamquam non facile noti sint, litterae tamen \n non tantum nostrae, sed etiam gentilium nequaquam de \n istorum animantium genere tacuerunt. \n \n \n","10":"\n Quapropter, etsi daemones aeria sunt animalia, quoniam \n corporum aeriorum natura uigent, et propterea morte non \n dissoluuntur, quia praeualet in eis elementum, quod ad faciendum \n est quam ad patiendum aptius, duobus subterpositis.\n\n \n\n \n \n \n aqua scilicet et terra, uno autem superposito, id est igne \n sidereo \u2014 distribuuntur enim elementa ad patiendum duo: \n humor et humus, ad faciendum autem alia duo: aer et ignis \u2014: \n si ergo haec ita sunt, non inpedit ista distinctio nostram \n scripturam, quae non ex aere, sed ex aquis producta indicat \n uolatilia, quia subtilioris quidem et in auras exhalati atque \n distenti, sed tamen humoris locus uolatilibus datus est. aer \n autem a confinio luminosi caeli usque ad aquaram aquarum fluuida et \n nuda terrarum peruenit. non tamen totum spatium eius exhalationes \n humidae infuscant, sed usque ad eum finem, unde \n incipit iam terra nominari secundum illum psalmum, ubi \n dicitur: laudate dominum de terra. superior uero pars \n aeris propter puram tranquillitatem caelo, cui conlimitatur, \n communi pace coniungitur et eius uocabulo connuncupatur. \n in qua fortassis parte si fuerunt ante transgressionem suam \n transgressores angeli cum principe suo, nunc diabolo, tunc \n archangelo \u2014 nam nonnulli nostri non eos putant caelestes \n uel supercaelestes angelos fuisse \u2014, non mirum, si post peccatum \n in istam sunt detrusi caliginem, ubi tamen et aer sit \n et humore tenui contexatur, qui commotus uentos et uehementius \n concitatus etiam ignes ac tonitrua et contractus nubila \n et conspissatus pluuiam et congelantibus nubilis niuem et \n turbulentius congelantibus densioribus nubilis grandinem et \n distentus serenum facit occultis imperiis et opere dei a \n summis ad infima uniuersa, quae creauit, administrantis. unde\n\n \n\n \n \n \n in illo psalmo, cum commemorata essent: ignis, grando. \n nii nix , glacies, spiritus tempestatis, ne talia sine diuina \n prouidentia fieri mouerique putarentur, continuo subiecit: \n quae faciunt uerbum eius. \n \n Si autem transgressores illi, antequam transgrederentur, \n caelestia corpora gerebant, neque hoc mirum est, si conuersa \n sunt ex poena in aeriam qualitatem, ut iam possint ab igne, \n id est ab elemento naturae superioris aliquid pati; nec aeris \n saltem spatia superiora atque puriora, sed ista caliginosa \n tenere permissa sunt, qui eis pro suo genere quidam quasi \n carcer est usque ad tempus iudicii. et si quid de his transgressoribus \n angelis diligentius requirendum est, alius erit \n adcommodatior scripturae locus. proinde nunc quod satis est: \n si haec spatia turbida et procellosa propter aeris naturam \n usque ad undas terrasque porrectam possunt aeria corpora \n sustinere, possunt et auium, quae productae sunt ex aquis, \n propter aquarum tenues halitus: qui scilicet eidem aeri iuxta \n undas et terras circumfuso atque ob hoc infimae et terrenae \n parti deputato uaporaliter inseruntur et auras intexunt, quae \n nocturnis rigoribus adgrauatae sereno etiam rore destillant, \n si autem uehementius frigus est, etiam gelu candidius inalbescunt. \n \n \n","11":"\n Et dixit deus: educat terra animam uiuam secundum \n genus: quadrupedia et reptilia et bestias \n terrae secundum genus et pecora secundum genus. \n et factum est sic. et fecit deus bestias terrae\n\n \n\n \n \n \n secundum genus et pecora secundum genus et omnia \n reptilia terrae secundum genus. et uidit deus, quia \n bona sunt. iam nunc consequens erat, ut alteram partem, \n quae proprie terra dicitur, infimi huius loci. quem totum cum \n omnibus abyssis et nebuloso aere uniuersaliter nocabulo uocabulo terrae \n alibi scriptura eonplectitur conplectitur , ornaret animalibus suis. et manifesta \n quidem sunt animalium genera, quae in uerbo dei terra \n produxit. sed quia saepe nomine pecorum uel nomine bestiarum \n animalia omnia rationis expertia solent intellegi, merito \n quaeritur, quas nunc proprie bestias et quae pecora dicat. et \n repentia quidem siue reptilia terrena non est dubitandum \n quod omnes serpentes intellegi uoluit, quamquam et bestiae \n dici possint; pecorum autem nomen non usitate serpentibus \n conuenit. rursum leonibus et pardis et tigridibus et lupis et \n uulpibus, canibus etiam et simiis atque id genus ceteris usitate \n conuenit uocabulum bestiarum. pecorum autem nomen \n his animalibus adcommodatius aptari solet, quae sunt in usu \n hominum, sine siue adiuuandis laboribus, ut boues et equi et si \n qua talia, siue ad lanicium uel ad uescendum, ut oues et sues. \n \n Quid ergo sunt quadrupedia? quamquam enim haec omnia \n praeter quaedam serpentia quattuor pedibus gradiantur, nisi \n tamen hoc nomine proprie quaedam uellet intellegi, non utique \n hic etiam quadrupedia nominaret, quamuis de his in repetitione \n tacuerit. an cerui et damae et onagri et apri \u2014 quia \n neque illis bestiis, ubi leones sunt, coniungi possunt; similes\n\n \n \n \n enim sunt illis pecoribus neque tamen sub cura humana \n sunt \u2014 proprie quadrupedia nuncupata sunt, quasi reliqua \n essent haec animalia, quibus ista appellatio generalis quidem \n cum multis propter numerum pedum, sed tamen speciali \n significatione tribueretur? an, quia ter dixit: secundum \n genus, tria quaedam genera nos inuitat adtendere? primo \n secundum genus quadrupedia et reptilia: ubi arbitror significatum, \n quae quadrupedia dixerit, scilicet quae in genere sunt \n reptilium, sicut sunt lacerti, steliones et si quid huiusmodi \n est. ideoque in repetitione quadrupedum nomen non iterauit, \n quia reptilium uocabulo fortasse conplezus conplexus est: unde ibi non \n simpliciter ait: reptilia, sed addidit: omnia reptilia terrae; \n ideo terrae, quia sunt et aquarum, et ideo omnia, ut illic \n intellegantur, quae quattuor etiam pedibus nituntur, quae \n superius quadrupedum nomine significata proprie sunt. bestias \n autem, de quibus item ait: secundum genus, quidquid ore \n aut etiam unguibus saeuit exceptis serpentibus. pecora uero, \n de quibus tertio ait: secundum genus, quae neutra ui \n lacerant, sed aut de cornibus aut ne hoc quidem. praedixi enim \n et quadrupedum nomen quam late pateat ipso pedum numero \n facile agnosci et nomine pecorum uel bestiarum omne inrationale \n animai animal aliquando conprehendi. sed etiam ferarum \n uocabulum solet in latina lingua tantumdem ualere; non ideo \n tamen neglegenda fuit consideratio, quomodo possint haec \n nomina, quae non frustra in hoc scripturarum loco posita \n sunt, etiam speciali distinctione discerni, quod in usu loquendi \n cotidiano facile animaduerti potest. \n \n \n","12":"\n Non frustra etiam lectorem mouet, utrumne passim et\n\n \n \n \n quasi fortuito an aliqua ratione dicatur: secundum genus, \n tamquam fuerint et antea, cum primo creata narrentur. an \n genus eorum in superioribus rationibus intellegendum est, \n utique spiritalibus, secundum quas creantur inferius? sed ai \n ita esset, hoc de luce, hoc de caelo, hoc de aquis et terris, \n hoc de caeli luminaribus diceretur. quid enim eorum est, \n cuius non aeterna et incommutabilis ratio in ipsa dei sapientia \n nigeat uigeat , quae adtingit a fine usque ad finem fortiter et disponit \n omnia suauiter? incipit autem hoc dici de herbis et lignis \n usque ad haec terrena animantia. nam et in eis, quae ex aquis \n creata sunt, quamuis in prima commemoratione dictum non \n sit, in illa tamen iteratione dictum est: et fecit deus cetos \n magnos et omnem animam animalium reptilium, quae \n eduxerunt aquae secundum genus eorum, et omne \n uolatile pennatum secundum genus. \n \n \n An quia haec ita exorta sunt, ut ex eis alia nascerentur \n et originis formam successione seruarent, ideo dicuntur secundum \n genus propter propagationem prolis, qua permansura \n creabantur? sed cur de lignis et herbis non solum dicitur: \n secundum genus, uerum etiam secundum similitudinem, \n cum et animalia siue aquarum siue terrarum secundum similitudinem \n suam generent? an, quia genus sequitur similitudo, \n noluit eam ubique repetere ? nam et semen non ubique repetiuit, \n cum tam herbis et lignis insit quam animalibus etsi \n non omnibus. obseruatum est enim quaedam ita nasci ex \n aquis uel terra, ut sexus eis nullus sit, et ideo semen eorum\n\n \n\n \n \n \n non sit in eis, sed in elementis, ex quibus oriuntur. hoc est \n ergo secundum genus, ubi et seminum uis et similitudo \n intellegitur succedentium decedentibus, quia nihil eorum ita \n creatum est, ut semel existeret, uel permansurum uel nullo \n succedente decessurum. \n \n \n Cur ergo et de homine non ita dictum est: faciamus hominem \n ad imaginem et similitudinem nostram secundum genus, cum \n et hominis propago manifesta sit? an quia non ita deus \n fecerat hominem, ut moreretur, si praeceptum seruare uoluisset, \n et ideo non erat necessarius decessori successor? sed post \n peccatum conparatus est pecoribus insensatis et similis factus \n est eis, ut iam filii saeculi huius generent et generentur, quo \n , possit mortalium genus seruata successione subsistere. quid \n sibi ergo uult post hominem factum illa benedictio: crescite \n et multiplicamini et inplete terram, quod utique generando \n fieri posset? an nihil hinc temere dicendum, donec ad \n eum scripturae locum perueniamus, ubi diligentius ista requirenda \n atque tractanda sunt? potest enim nunc fortasse sufficere \n propterea de homine non dictum esse: secundum genus, \n quia unus fiebat, de quo etiam femina facta est. non enim \n multa genera hominum, sicut herbarum, lignorum, piscium, \n uolatilium, serpentium, pecorum, bestiarum, ut sic dictum \n accipiamus: secundum genus, ac si diceretur generatim, ut \n inter se similia atque ad unam originem seminis pertinentia \n distinguerentur a ceteris. \n \n \n \n","13":"\n Item quaeritur, quid tantum aquarum animalia de creatore \n meruerint, ut sola benedicerentur sicut homines. nam \n et ipsa benedixit deus dicens: crescite et multiplicamini\n\n \n\n \n \n \n et inplete aquas maris, et uolatilia multiplicentur \n super terram. an in uno genere creaturae dicendum fuit, \n ut in ceteris consequenter intellegeretur, quae generationibus \n crescunt? prius ergo diceretur in eo, quod primum tale \n creatum est, in herba scilicet atque ligno. an forte quae \n nullum haberent propagandae prolis adfectum ac sine ullo \n sensu generarent indigna iudicauit illis benedictionis uerbis: \n crescite et multiplicamini, ubi autem talis inesset adfectus, \n ibi primum hoc dixit, ut in terrenis animalibus etiam \n non dictum intellegeretur ? necessarium autem fuit hoc in \n homine repetere, ne quisquam diceret in officio gignendi filios \n ullum esse peccatum, sicut est in libidine siue fornicandi \n sine ipso coniugio inmoderatius abutendi. \n \n \n","14":"\n Nonnulla etiam de quibusdam minutissimis animalibus \n quaestio est, utrum in primis rerum conditionibus creata sint, \n an ex consequentibus rerum mortalium corruptionibus. nam \n pleraque eorum aut de uiuorum corporum uitiis, uel purgamentis \n uel exhalationibus aut cadauerum tabe gignuntur, \n quaedam etiam de corruptione lignorum et herbarum, quaedam \n de corruptionibus fructuum: quorum omnium non possumus \n recte dicere deum non esse creatorem. inest enim omnibus \n quoddam naturae sui generis decus, ita ut in his maior sit \n admiratio bene considerantis et laus uberior omnipotentis \n artificis, qui omnia in sapientia fecit, quae a fine usque ad \n finem pertendens et suauiter cuncta disponens nec ea ipsa \n rerum nouissima, quae pro sui generis ordine dissoluuntur, \n et quarum dissolutionem ex poena nostrae mortalitatis horremus, \n relinquit informia, sed creat minima corpore, acuta\n\n \n\n \n \n \n sensu animantia, ut maiore adtentione stupeamus agilitatem \n muscae uolantis quam magnitudinem iumenti gradientis ampliusque \n miremur opera formicularum quam onera camelorum. \n \n Sed utrum, ut dixi, in primis rerum conditionibus, quae \n isto sex dierum ordine creata narrantur, haec quoque minima \n instituta credamus, an postea consequentibus corruptibilium \n corporum solutionibus, hoc quaeritur. et potest quidem dici \n ea minutissima, quae ex aquis uel terris oriuntur, tunc creata: \n in quibus etiam illa non absurde intelleguntur, quae nascuntur \n ex his, quae terra germinante orta sunt, et quia praecesserant \n conditionem non solum animalium, sed etiam luminarium, \n et quia terrae continuantur per radicum conexionem, unde \n illo die, quo adparuit arida, exorta sunt, ut potius ad subplementum \n habitationis quam ad numerum habitatorum pertinere \n intellegerentur. cetera uero, quae de animalium gignuntur \n corporibus, et maxime mortuorum, absurdissimum est dicere \n tunc creata, cum animalia ipsa creata sunt: nisi quia inerat \n iam omnibus animatis corporibus uis quaedam naturalis et \n quasi praeseminata et quodammodo liciata primordia futurorum \n animalium, quae de corruptionibus talium corporum pro suo \n quaeque genere ac differentiis erant exortura per administrationem \n ineffabilem omnia mouente incommutabiliter creatore. \n \n \n","15":"\n De generibus quoque animalium uenenosis et perniciosis \n quaeri solet, utrum post peccatum hominis ad uindictam \n creata sint, an potius, ut iam creata essent innoIia innoxia , nonnisi\n\n \n \n \n postea peccatoribus nocere coeperunt. neque hoc mirum est, \n quandoquidem etiam temporibus huius uitae laboriosae atque \n aerumnosae, cum sit nemo ita iustus, ut perfectum se audeat \n dicere fideliter adtestante apostolo et dicente: non quia iam \n acceperim aut iam perfectus sim, cumque adhuc \n exercendae atque in infirmitate perficiendae uirtuti necessariae \n sint temtationes et molestiae corporales eodem rursus apostolo \n manifestante, qui ait, in magnitudine reuelationum ne extolleretur, \n datum sibi esse stimulum carnis, angelum satanae, \n ut eum colaphizaret, rogatumque a se dominum tertio, ut \n discederet ab eo, respondisse sibi: sufficit tibi gratia mea; \n nam uirtus in infirmitate perficitur, tamen et sanctus \n Danihel inter leones saluus atque intrepidus uixit, qui non \n utique deo mentiens in oratione non tantum peccata populi \n sui, sed etiam sua fatetur, et in ipsius apostoli manu mortifera \n uipera inhaesit nec laesit. potuerunt ergo ista etiam \n creata nihil nocere, si causa non extitisset uel terrendorum \n puniendorumque uitiorum uel probandae perficiendaeque uirtutis, \n quia et exempla sunt demonstranda patientiae ad profectum \n ceterorum, et ipse sibi homo in temtationibus certius \n innotescit, et iuste salus illa perpetua, quae turpiter amissa \n est per uoluntatem, fortiter recipitur per dolorem. \n \n \n","16":"\n Dicet aliquis: cur ergo inuicem bestiae nocent, quibus \n nec peccata ulla sunt, ut uindicta ista dicatur, nec ullam \n recipiunt tali exercitatione uirtutem? ideo nimirum, quia\n\n \n\n \n\n \n\n \n \n \n scilicet aliae cibi sunt aliarum. nec recte possumus dicere: \n non essent aliae, quibus aliae uescerentur. habent enim omnia, \n quamdiu sunt, mensuras, numeros. ordines suos: quae cuncta \n merito considerata laudantur nec sine occulta pro suo genere \n moderatione pulchritudinis temporalis etiam ex alio in aliud \n transeundo mutantur. quod si stultos latet, sublucet pro- \n Scientibus clarumque perfectis est. et certe omnibus talibus \n inferioris creaturae motibus praebentur homini salubres admonitiones, \n ut uideat, quantum sibi satagendum sit pro salute \n spiritali et sempiterna, qua omnibus inrationalibus animantibus \n antecellit, cum illa uideat a maximis elephantis usque ad \n minimos uermiculos pro salute corporali et temporali. quam \n pro sui generis inferiore ordinatione sortita sunt, siue resistendo \n sine cauendo agere quidquid ualent: quod non adparet, nisi \n cum quaedam refectionem corporis sui ex aliorum corporibus \n quaerunt, alia se uel repugnandi uiribus uel fugae praesidio \n uel latebrarum munimine tuentur. nam et ipse corporis dolor \n in quolibet animante magna et mirabilis animae uis est, quae \n illam conpagem ineffabili permixtione uitaliter continet et in \n quandam sui moduli redigit unitatem, cum eam non indifferenter, \n sed, ut ita dicam, indignanter patitur corrumpi atque \n dissolui. \n \n \n","17":"\n Illud etiam fortasse aliquem moueat, si animalia noxia \n uiuos homines aut poenaliter laedunt aut salubriter exercent \n aut utiliter probant aut ignoranter docent, cur in escas suas \n dilacerant etiam corpora hominum mortuorum. quasi uero\n\n \n \n \n quidquam intersit ad nostram utilitatem, ista caro iam exanimis \n in naturae profunda secreta per quos transitus eat, \n unde mirabili omnipotentia creatoris reformanda rursus eruatur. \n quamquam et hinc fiat quaedam prudentibus admonitio, ut \n se ita commendent fideli creatori omnia, maxima et minima, \n occulto nutu administranti, cui nostri etiam capilli numerati \n sunt, ne propter inanes curas eianimatorum corporum suorum \n ulla genera mortium perhorrescant, sed piae fortitudinis neruos \n ad omnia praeparare non dubitent. \n \n \n","18":"\n Talis etiam quaestio de spinis et tribulis solet oboriri \n et de quibusdam lignis infnictuosis infructuosis , uel cur uel quando creata \n sint, cum deus dixerit: producat terra herbam pabuli \n seminantem semen et lignum fructiferum faciens \n fructum. sed qui ita mouentur, non intellegunt saltem de \n usitatis formulis humani iuris, quemadmodum appelletur ususfructus . \n utilitas enim quaedam fruentium in fructus nomine \n consideratur. quantae autem sint utilitates, siue manifestae \n siue occultae, omnium, quae terra gignens radicitus alit, et \n ipsi quaedam intueantur et ab expertis cetera inquirant. \n \n Et de spinis quidem ac tribulis absolutior potest esse \n responsio, quia post peccatum dictum est homini de terra: \n spinas et tribulos pariet tibi. nec tamen facile dicendum \n est tunc coepisse ista oriri ex terra. fortassis enim quoniam \n in ipsis quoque generibus seminum multae reperiuntur\n\n \n\n \n\n \n \n \n utilitates, poterant habere locum suum sine ulla poena hominis. \n sed ut in agris, in quibus iam poenaliter laborabat, etiam \n ista naseerentur nascerentur , hoc ad cumulum poenae ualere credi potest, \n cum possent alibi nasci uel ad auium pecorumque pastus \n uel ad ipsorum hominum aliquos usus. quamquam et ille \n sensus non abhorret ab his uerbis, quo ita intellegitur dictum: \n spinas et tribulos pariet tibi, ut haec etiam antea terra \n pariens non tamen homini pareret ad laborem, sed cuiusque \n modi animalibus conuenientem cibum \u2014 sunt enim, quae his \n generibus, et mollioribus et aridioribus, commode suauiterque \n uescantur \u2014 tunc autem coeperit ista homini parere ad \n aerumnosum negotium, cum post peccatum coepit in terra \n laborare, non quod aliis locis haec antea nascerentur et postea \n in agris, quos homo ad capiendas fruges coleret, sed et prius \n et postea in isdem locis, prius tamen non homini, post autem \n homini, ut hoc significetur, quod additum est: tibi, quia non \n est dictum: spinas et tribulos pariet, sed: pariet tibi, id \n est, ut tibi iam ista nasci incipiant ad laborem, quae ad \n pastum tantummodo aliis animalibus antea nascebantur. \n \n \n","19":"\n Et dixit deus: faciamus hominem ad imaginem \n et similitudinem nostram; et dominetur piscium maris \n et uolatilium caeli et omnium pecorum et omnis \n terrae et omnium reptilium repentium super terram. \n et fecit deus hominem, ad imaginem dei fecit eum: \n . masculum et feminam fecit eos. et benedixit eos deus \n dicens: crescite et multiplicamini et inplete terram \n et dominamini eius et principamini piscium maris\n\n \n\n \n \n \n et uolatilium caeli et omnium pecorum et omnis \n terrae et omnium reptilium repentium super terram. \n et dixit deus: ecce dedi uobis omne pabulum seminale \n seminans semen, quod est super omnem terram, \n et omne lignum, quod habet in se fructum seminis \u25a0 \n seminalis \u2014 uobis erit ad escam et omnibus bestiis \n terrae et omnibus uolatilibus caeli et omni reptili \n repenti super terram, quodhabetin se spiritum uitaeet uitae \n omne pabulum uiride in escam. et factum est sic. \n et uidit deus omnia, quae fecit, et ecce bona ualde. \n et facta est uespera, et factum est mane dies sextus. \n etiam atque etiam de natura hominis post erit uberior considerandi \n et diligentius disserendi locus. nunc tamen, ut opera \n sex dierum nostra inquisitio pertractatioque concludat, hoc \n primum breuiter dicimus non indifferenter accipiendum, quod \n in aliis operibus dicitur: dixit deus: fiat, hic autem: \n dixit deus: faciamus hominem ad imaginem et similitudinem \n nostram, ad insinuandam scilicet, ut ita dicam, \n pluralitatem personarum propter patrem et filium et spiritum \n sanctum. quam tamen deitatis unitatem intellegendam statim \n admonet dicens: et fecit deus hominem ad imaginem \n dei, non quasi pater ad imaginem filii aut filius ad imaginem \n patris \u2014 alioquin non uere dictum est: ad imaginem \n nostram, si ad patris solius aut ad filii solius imaginem \n factus est homo \u2014 sed ita dictum: fecit deus ad imaginem \n dei, tamquam diceretur: fecit deus ad imaginem suam. \n cum autem nunc dicitur: ad imaginem dei, cum superius \n dictum sit: ad imaginem nostram, significatur, quod non \n id agat illa pluralitas personarum, ut plures deos uel dicamus\n\n \n \n \n uel credamus uel intellegamus, sed patrem et filium et spiritum \n sanctum \u2014 propter quam trinitatem dictum est: ad \n imaginem nostram \u2014 unum deum accipiamus, propter \n quod dictum est: ad imaginem dei. \n \n \n","20":"\n Hic etiam illud non est praetereundum, quia, cum \n dixisset: ad imaginem nostram, statim subiunxit: et habeat \n potestatem piscium maris et uolatilium caeli et ceterorum \n animalium rationis expertium, ut uidelicet intellegamus \n in eo factum hominem ad imaginem dei, in quo inrationalibus \n animantibus antecellit. id autem est ipsa ratio uel mens uel \n intellegentia uel si quo alio uocabulo commodius appellatur. \n unde et apostolus dicit: renouamini in spiritu mentis \n uestrae et induite nouum hominem, qui renouatur \n in agnitionem dei secundum imaginem eius, qui \n creauit eum, satis ostendens, ubi sit homo creatus ad imaginem \n dei, quia non corporis liniamentis, sed forma quadam \n intellegibili mentis inluminatae. \n \n Ac per hoc, sicut in illa prima luce, si eo nomine recte \n intellegitur facta lux intellectualis particeps aeternae atque \n incommutabilis sapientiae dei, non dictum est: et sic est \n factum, ut deinde repeteretur: et fecit deus, quia, sicut iam, \n quantum potuimus, disseruimus, non fiebat cognitio aliqua \n uerbi dei in prima creatura, ut post eam cognitionem inferius \n crearetur, quod in eo uerbo creabatur, sed ipsa primo creabatur \n lux, in qua fieret cognitio uerbi dei, per quod creabatur, \n atque ipsa cognitio illi esset ab informitate sua conuerti ad \n formantem deum et creari atque formari, postea uero in \n ceteris creaturis dicitur: et sic est factum, ubi significatur\n\n \n\n \n \n \n in illa luce, hoc est in intellectuali creatura, prius facta uerbi \n cognitio, ac deinrte deinde , cum dicitur: et fecit deus, ipsius creaturae \n genus fieri demonstratur, quod in uerbo dei dictum \n erat, ut fieret: hoc et in hominis conditione seruatur; dixit \n enim deus: faciamus hominem ad imaginem et similitudinem \n nostram et cetera. ac deinde non dicitur: et sic \n est factum, sed iam subinfertur: et fecit deus hominem \n ad imaginem dei, quia et ipsa natura scilicet intellectualis \n est sicut illa lux, et propterea hoc est ei fieri, quod est \n agnoscere uerbum dei, per quod fit. \n \n \n Nam si diceretur: et sic est factum, et postea subinferretur: \n et fecit deus, quasi prime primo factum intellegeretur \n in cognitione rationalis creaturae ac deinde in aliqua creatura, \n quae rationalis non esset; quia uero et ista rationalis creatura \n est, et ipsa eadem agnitione perfecta est. sicut enim post \n lapsum peccati homo in agnitione dei renouatur secundum \n imaginem eius, qui creauit eum, ita in ipsa agnitione creatus \n est, antequam delicto ueterasceret, unde rursus in eadem \n agnitione renouaretur. quae autem non in ea cognitione creata \n sunt, quia siue corpora siue inrationales animae creabantur, \n primo facta est in creatura intellectuali cognitio eorum a \n uerbo, quo dictum est, ut fierent, propter quam cognitionem \n primo dicebatur: et sic est factum, ut ostenderetur facta \n ipsa eognitio cognitio in ea natura, quae hoc in uerbo dei ante cognoscere \n poterat; ac deinde fiebant ipsae corporales et inrationales \n creaturae, propter quod deinceps addebatur: et fecit deus.\n\n \n \n \n \n \n","21":"\n Quomodo autem inmortalis factus sit homo et acceperit \n ad escam cum aliis animalibus herbam pabuli ferentem semen \n et lignum fructiferum et herbam uiridem, difficile est dicere. \n si enim peccato mortalis effectus est, utique ante peccatum \n non indigebat talibus cibis. neque enim posset corpus illud \n fame corrumpi. nam illud, quod dictum est: crescite et \n multiplicamini et inplete terram, quamquam nisi per \n concubitum maris et feminae fieri non posse uideatur \u2014 unde \n hinc quoque mortalium corporum existit indicium \u2014 potest \n tamen dici alium modum esse potuisse in corporibus inmortalibus, \n ut solo pietatis adfectu nulla comiptionis corruptionis concupiscentia \n filii nascerentur, nec mortuis parentibus successuri \n nec ipsi morituri, donec terra inmortalibus hominibus inpleretur, \n ac sic instituto iusto et sancto populo, qualem post \n resurrectionem futurum credimus, nascendi etiam modus fieret: \n potest quidem dici et, quomodo dicatur, alia consideratio est; \n sed non etiam hoc quisquam dicere audebit ciborum indigentiam, \n quibus reficiantur, nisi mortalibus corporibus esse posse. \n \n \n","22":"\n Nonnulli autem etiam hoc suspicati sunt tunc interiorem \n hominem factum, corpus autem hominis postea, cum ait scriptura: \n et finxit deus hominem de limo terrae, ut, quod \n dictum est: fecit, ad spiritum pertineat, quod autem: finxit, \n ad corpus, nec adtenderunt masculum et feminam nonnisi \n secundum corpus fieri potuisse. licet enim subtilissime disseratur \n ipsam mentem hominis, in qua factus est ad imaginem \n dei, quandam scilicet rationalem uitam, distribui in aeternae \n contemplationis ueritatem et in rerum temporalium\n\n \n \n \n administrationem, atque ita fieri quasi masculum et feminam illa \n parte consulente, hac obtemperante: in hac tamen distributione \n non recte dicitur imago dei, nisi illud, quod inhaeret contemplandae \n incommutabili ueritati. in cuius rei figura Paulus \n apostolus uirum tantum dicit imaginem et gloriam dei; mulier \n autem, inquit, gloria uiri est itaque quamuis hoc in \n duobus hominibus diuersi sexus eiterius exterius secundum corpus \n figuratum sit, quod etiam in una hominis interius mente \n intellegitur, tamen et femina, quia corpore femina est, renouatur \n etiam ipsa in spiritu mentis suae in agnitionem dei \n secundum imaginem eius, qui creauit, ubi non est masculus \n et femina. sicut enim ab hac gratia renouationis et reformatione \n imaginis dei non separantur feminae, quamuis in sexu, \n corporis earum aliud figuratum sit, secundum quod uir solus \n dicitur esse imago et gloria dei, sic et in ipsa prima conditione \n hominis secundum id, quod et femina homo erat, habebat \n utique mentem suam eandemque rationalem, secundum quam \n ipsa quoque facta est ad imaginem dei. sed propter unitatem \n coniunctionis, fecit deus, inquit, hominem ad imaginem \n dei. ac ne quisquam putaret solum spiritum hominis factum, \n quamuis secundum solum spiritum fieret ad imaginem dei, \n fecit illum, inquit, masculum et feminam fecit illos, \n ut iam etiam corpus factum intellegatur. rursus ne quisquam \n arbitraretur ita factum, ut in homine singulari uterque sexus \n exprimeretur, sicut interdum nascuntur, quos androgynos\n\n \n\n \n \n \n uocant, ostendit se singularem numerum propter coniunctionis \n unitatem posuisse et quod de uiro mulier facta est, sicut \n postea manifestabitur, cum id, quod hic breuiter dictum est, \n diligentius coeperit explicari; et ideo pluralem numerum continuo \n subiecit dicens: fecit eos et benedixit eos. sed, ut \n iam dixi, diligentius in consequenti scriptura de hominis \n creatione requiremus. \n \n \n","23":"\n Nunc aduertendum est, quod, posteaquam dixit: et sic \n est factum, statim subiecit: et uidit deus omnia, quae \n fecit, et ecce bona ualde, ubi intellegitur potestas et \n facultas ipsa data naturae humanae sumendi ad escam pabulum \n agri et fructus ligni. ad hoc enim intulit: et sic est factum, \n quod ab illo loco inchoauerat, ubi ait: et dixit deus: ecce \n dedi uobis pabulum seminale et cetera. nam si ad omnia, \n quae supra dicta sunt, rettulerimus, quod ait: et sic est \n factum, consequens erit, ut fateamur etiam creuisse illos \n iam et multiplicatos inpleuisse terram in eodem sexto die, \n quod eadem scriptura testante post multos annos factum inuenimus. \n quapropter, cum data esset facultas haec edendi, et \n hoc deo dicente homo cognouisset, dicitur: et sic est factum, \n in hoc utique, quod deo dicente homo cognouit. nam si id \n etiam tunc egisset, id est in escam illa, quae data sunt, \n etiam uescendo adsumsisset, seruaretur illa consuetudo scripturae, \n ut, posteaquam dictum est: et sic est factum, quod \n ad exprimendam praecedentem cognitioneni cognitionem pertinet, deinde \n inferretur etiam ipsa operatio ac diceretur: et acceperunt et\n\n \n \n \n ederunt. poterat enim ita dici, etiamsi non rursus nominaretur \n deus, sicut illo loco, posteaquam dictum est: congregetur \n aqua, quae est sub caelo, in congregationem unam, \n et adpareat arida, subinfertur: et sic est factum, ac \n deinde non dicitur: et fecit deus, sed tamen ita repetitur: \n et congregata est aqua in congregationem suam et \n cetera. \n \n \n","24":"\n Quod autem non singillatim ut in ceteris etiam de \n humana creatura dixit: et uidit deus, quia bonum est, \n sed post hominem factum datamque illi potestatem uel dominandi \n uel edendi subintulit de omnibus: et uidit deus \n omnia, quae fecit, et ecce bona ualde, merito quaeri \n potest. potuit enim primo reddi homini singillatim, quod \n singillatim ceteris, quae antea facta sunt, redditum est, tum \n demum de omnibus dici, quae fecit deus, ecce bona ualde. \n an forte, quia sexto die perficiuntur omnia, propterea de \n omnibus dicendum fuit: uidit deus omnia, quae fecit, et \n ecce bona ualde, non singillatim de his, quae ipso die \n facta sunt ? cur ergo de pecoribus et bestiis et reptilibus \n terrae dictum est, quae ad eundem diem sextum pertinent ? \n nisi forte illa et singillatim in suo genere et cum ceteris uniuersaliter \n dici bona meruerunt, et homo factus ad imaginem \n dei nonnisi cum ceteris hoc dici meruit. an quia perfectus \n nondum erat, quia nondum erat in paradiso constitutus? quasi \n uero, posteaquam ibi constitutus est, dictum sit, quod hic \n praetermissum est. \n \n Quid ergo dicemus ? an, quia praesciebat deus hominem\n\n \n\n \n \n \n peccaturum nec in suae imaginis perfectione mansurum, non \n singillatim, sed cum ceteris eum dicere uoluit bonum, uelut \n intimans, quid esset futurum ? quia, cum ea, quae facta sunt, \n in eo, quod facta sunt, quantum acceperunt, manent, sicut \n uel illa, quae non peccauerunt, uel illa, quae peccare non \n possunt, et singula bona et in uniuerso omnia ualde bona \n sunt. non enim frustra est additum: ualde, quia et corporis \n membra, si etiam singula pulchra sunt, multo sunt tamen \n in uniuersi corporis conpage omnia pulchriora; quia oculum, \n uerbi gratia, placitum atque laudatum, tamen, si separatum \n a corpore uideremus, non diceremus tam pulchrum quam in \n illa conexione membrorum, cum loco suo positus in uniueno uniuerso \n corpore cerneretur. ea uero, quae peccando amittunt decus \n proprium, nullo modo tamen efficiunt, ut non etiam ipsa \n recte ordinata cum toto atque uniuerso bona sint. homo igitur \n ante peccatum et in suo genere utique bonus erat; sed scriptura \n praetermisit boc hoc dicere, ut illud potius diceret, quiod quod \n futurum aliquid praenuntiaret. non enim falsum de illo dictum \n est. qui enim singillatim bonus est, magis utique cum omnibus \n bonus est. non autem, quando cum omnibus bonus est, \n sequitur, ut etiam singillatim bonus sit. moderatum est itaque, \n ut id diceretur, quod et in praesenti uerum esset et praescientiam \n significaret futuri. deus enim naturarum optimus \n conditor, peccantium uero iustissimus ordinator est, ut etiam, \n si qua singillatim fiunt delinquendo deformia, semper tamen \n cum eis uniuersitas pulchra sit. sed iam ea, quae sequuntur, \n in sequenti uolumine pertractemus.\n\n \n \n \n \n \n"},"4":{"1":"\n Et consummata sunt caelum et terra et omnis \n ornatus eorum. et consummauit deus in die sexto \n opera sua, quae fecit; et requieuit deus die septimo \n ab omnibus operibus suis, quae fecit. et benedixit \n . deus diem septimum et sanctificauit eum, quia in \n ipso requieuit ab omnibus operibus suis, quae inchoauit \n deus facere. arduum quidem atque difficillimum \n est uiribus intentionis nostrae uoluntatem scriptoris in istis \n sex diebus mentis uiuacitate penetrare. utrum praeterierint \n dies illi et addito septimo nunc per uolumina temporum non \n re, sed nomine repetantur. in toto enim tempore multi dies \n ueniunt praeteritis similes, nullus autem idem redit. utrum \n ergo praeterierint dies illi, an istis, qui eorum uocabulis et \n numero censentur, in temporum ordine cotidie transcurrentibus \n illi in ipsis rerum conditionibus maneant, ut non solum in \n illis tribus, antequam fierent luminaria, sed etiam in reliquis \n item tribus diei nomen intellegamus in specie rei, quae creata \n est, noctemque eius in priuatione uel defectu uel si quo alio \n nomine melius significatur, cum amittitur species aliqua mutatione \n a forma ad informitatem declinante atque uergente \u2014 \n quae mutatio in omni creatura siue possibilitate inest, etiamsi \n desit effectu, sicut in caelestibus superioribus, siue ad inplendam \n in infimis rebus pulehritudinem pulchritudinem temporalem per ordinatas \n uices quorumque mutabilium cessionibus successionibusque \n peragitur, sicut manifestum est in rebus terrenis atq\u00abe atque \n mortalibus - uespera uero in omnibus perfectae conditionis\n\n \n\n \n \n \n quasi terminus quidam sit. mane autem incipientis exordium \n \u2014 omnis enim creata natura certis suis initiis et finibus \n continetur \u2014: indagare difficile est. sed siue hoc sine siue illud \n siue aliquid etiam tertium probabilius, quod dicatur, possit \n inueniri, quod in progressu disputationis forsitan adparebit, \n quemadmodum in illis diebus et nox et uespera et mane in-\\' \n tellegatur, non est tamen ab re, ut consideremus senarii numeri \n perfectionem in ipsa interiore natura numerorum: quam mente \n intuentes ea, quae sensibus etiam corporis adiacent, numeramus \n numeroseque disponimus. \n \n \n \n","2":"\n Inuenimus ergo senarium numerum primum esse perfectum \n ea ratione, quod suis partibus conpleatur; sunt enim \n et alii numeri aliis causis rationibusque perfecti. proinde \n istum senarium ea ratione perfectum diximus, quod suis partibus \n conpleatur, talibus dumtaxat partibus, quae multiplicatae \n possint consummare numerum, cuius partes sunt; talis enim \n pars numeri dici potest quota sit. nam ternarius numerus \n potest dici pars non tantum senarii, cuius dimidia est, sed \n omnium ampliorum, quam est ipse ternarius. nam et quaternarii \n et quinarii pars maior ternarius est; potest enim diuidi \n et quaternarius in tria et unum et quinarius in tria et duo. \n et septenarii et octonarii et nouenarii et quidquid ultra est \n numerorum pars est ternarius non maior uel dimidia, sed \n minor. nam septenarius quoque diuidi potest in tria et quattuor \n et octonarius in tria et quinque et nouenarius in tria \n et sex; sed nullius horum potest dici ternarius quota sit \n pars nisi tantum nouenarii, cuius pars tertia est sicut senarii \n dimidia. itaque horum omnium, quos commemoraui, nullus\n\n \n\n \n \n \n consummatur ex aliquot ternariis nisi senarius et nouenarius. \n nam ille constat ex duobus ternariis, iste autem ex tribus. \n \n Senarius ergo numerus, ut dicere coeperam, partibus suis \n connumeratis et in summam ductis ipse conpletur. alii namque \n sunt numeri, quorum partes simul ductae minorem summam \n faciunt, alii uero ampliorem; certis autem interuallorum rationibus \n pauciores inueniuntur, qui suis partibus conpleantur, \n quarum summa nec citra insistat nec ultra excrescat, sed ad \n tantum occurrat, quantus est ipse numerus, cuius partes sunt. \n horum primus senarius est. nam unius in numeris nullae \n partes sunt. sic enim dicitur et unum in numeris, quibus \n numeramus, ut non habeat dimidium uel aliquam partem, \n sed uere ac pure et simpliciter unum sit. duorum autem \n pars unum est et ea dimidia nec ulla altera. ternarius uero \n duas habet, unam, quae dici possit quota sit \u2014 quod est \n unum; nam tertia eius est - et aliam maiorem, quae non \n possit dici quota sit, id est duo; nec huius ergo conputari \n possunt partes illae. de quibus agimus, id est quae dici \n possunt quotae sint. porro quaternarius duas habet tales: nam \n unum quarta eius est, duo dimidia; sed ambae in summam \n ductae, id est unum et duo simul, ternarium faciunt. non \n quaternarium. non ergo eum conplent partes suae, quia in \n summa minore consistunt. quinarius non habet talem nisi \n unam, id est ipsum unum, quae quinta pars eius est; nam \n et duo quamuis pars eius minor sit et tria maior, neutra \n tamen earum dici potest quota pars eius sit. senarius uero \n tres partes tales habet: sextam, tertiam, dimidiam . sexta\n\n \n \n \n eius unum est, tertia duo, dimidia tria. haec autem partes \n in summam ductae, id est unum et duo et tria, simul eundem \n consummant perficiuntque senarium. \n \n Iam septenarius non habet talem partem nisi septimam,. \n quod est unum, octonarius tres: octauam, quartam, dimidiam, \n id est: unum, duo et quattuor . sed haec similiter ductae \n septenaiium septenarium faciunt infra insistentem, non ergo inplent eundem \n octonarium. nouenarius duas habet: nonam, quod est unum, \n et tertiam, quod est tria. haec autem simul quaternarium \n faciunt longe nouenario minorem. denarius tres habet partes \n tales: unum decimam, duo quintam, quinque dimidiam: qui \n numeri simul ducti ad octonarium perueniunt, non ad denarium. \n undenarius non habet nisi solam undecimam, sicut \n septenarius solam septimam et quinarius solam quintam et \n ternarius solam tertiam et binarius solam dimidiam, quod in \n omnibus unum est. duodenarius uero partibus suis talibus \n simul ductis non ipse consummatur, sed exceditur; ampliorem \n quippe duodenario numerum faciunt: nam usque ad sedecim \n perueniunt. habet enim eas quinque: duodecimam, sextam. \n quartam, tertiam, dimidiam . nam duodecima eius unum est, \n sexta duo, quarta tria, tertia quattuor, dimidia sex: unum \n autem et duo et tria et quattuor et sex in summam ducta \n sedecim faciunt. \n \n Et ne multis morer, in infinita serie numerorum plures \n numeri reperiuntur, qui tales partes aut non habent nisi singulas, \n sicut ternarius et quinarius et ceteri eiusmodi, aut ita\n\n \n \n \n plures habent tales partes, ut in unum ductae atque in \n summam redactae uel citra insistant, sicut est octonarius et \n nouenarius et alii plurimi, uel ultra excedant, sicut duodecimus \n et duodeuicesimus et multi tales. plures ergo reperiuntur \n quilibet horum quam illi, qui perfecti uocantur, eo, \n quod suis simul ductis talibus partibus conpleantur. nam \n post senarium duodetricesimus inuenitur, qui similiter suis \n partibus talibus constat; habet enim eas quinque: uicesimam \n et octauam, quartam decimam, septimam, quartam, dimidiam; \n id est: unum et duo et quattuor et septem et quattuordecim \n . quae simul ductae eundem duodetricesimum conplent; \n fiunt enim uiginti octo. et quanto magis numerorum ordo \n procedit, tanto productioribus pro rata portione interuallis \n reperiuntur hi numeri, qui suis talibus partibus in summam \n redactis ad se ipsos occurrunt, dicunturque perfecti. quorum \n enim numerorum tales partes simul ductae non inplent eosdem \n numeros, quorum partes sunt, inperfecti nominantur; \n quorum autem etiam excedunt, plus quam perfecti appellantur. \n \n Perfecto ergo numero diarum dierum , hoc est senario, perfecit deus \n opera sua, quae fecit. ita enim scriptum est: et consummauit \n deus in die sexto opera sua, quae fecit. magis \n autem in istum numerum intentus fio, cum considero etiam \n ordinem operum ipsorum. sicut enim idem numerus gradatim\n\n \n\n \n\n \n\n \n \n \n partibus suis in trigonum surgit \u2014 nam ita sequuntur unum, \n duo, tria, ut nullus alius interponi possit, quae singulae \n senarii partes sunt quibus constat: unum sexta, duo tertia, \n tria dimidia \u2014 ita uno die facta est lux, duobus autem \n sequentibus fabrica mundi huius: uno superior pars, id est \n firmamentum, altero inferior, id est mare et terra . sed partem \n superiorem nullis alimentorum corporalium generibus inpleuit, \n quia non ibi erat positurus corpora tali refectione indigentia. \n at inferiorem, quam sibi congruentibus animalibus ornaturus \n erat, necessariis eorum indigentiae cibis ante ditauit. reliquis \n ergo tribus diebus ea creata sunt, quae intra mundum, id \n est intra istam uniuersitatem uisibilem ex elementis omnibus \n factam, uisibilia suis et congruis motibus agerentur . primo \n in firmamento luminaria, quia prius erat factum firmamentum, \n deinde in inferiore animantia, sicut ordo ipse poscebat, uno \n die aquarum. alio terrarum. nec quisquam ita demens est, \n ut audeat dicere non potuisse deum facere uno die cuncta, \n si uellet, aut, si uellet, biduo: uno die spiritalem creaturam \n et alio die corporalem, siue uno die caelum cum omnibus \n pertinentibus et alio terram cum omnibus. quae in ea sunt . \n et omnino quando uellet et quamdiu uellet et quomodo uellet. \n quis est, qui dicat uoluntati eius aliquid potuisse resistere? \n \n \n","3":"\n Quapropter, cum eum legimus sex diebus omnia perfecisse \n et senarium numerum considerantes inuenimus esse \n perfectum, atque ita creaturarum ordinem currere, ut etiam \n ipsarum partium, quibus iste numerus perficitur, adpareat \n quasi gradata distinctio, ueniat etiam illud in mentem, quod\n\n \n \n \n alio loco scripturaram scripturarum ei dicitur: omnia in menaura mensura et \n numero et pondere disposuisti, atque ita cogitet anima, \n quae potest. inuocato in auxilium deo et inpertiente atque. \n inspirante uires, utrum haec tria, mensura, numerus, pondus, \n in quibus deum disposuisse omnia scriptum est, erant alicubi, \n antequam crearetur uniuersa natura, an etiam ipsa creata \n sunt. et, si erant antea, ubi erant. neque enim ante creaturam \n erat aliquid nisi creator. in ipso ergo erant. sed quomodo? \n nam et ista. quae creata sunt, in ipso esse legimus . an illa \n sicut ipse, ista uero sicut in illo, a quo reguntur et guber-_ \n nantur? et quomodo illa ipse? neque enim deus mensura est \n aut numerus aut pondus aut ista omnia. an secundum id, \n quod nouimus mensuram in his, quae metimur, et numerum \n in his, quae numeramus, et pondus in his, quae adpendimus, \n non est deus ista? secundum id uero, quod mensura omni \n rei modum praefigit et numerus omni rei speciem praebet \n et pondus omnem rem ad quietem ac stabilitatem trahit, ille \n primitus et ueraciter et singulariter ista est, qui terminat \n omnia et format omnia et ordinat omnia, nihilque aliud dictum \n intellegitur, quomodo per cor et linguam humanam potuit: \n omnia in mensura et numero et pondere disposuisti, \n nisi: omnia in te disposuisti? \n \n Magnum est paucisque concessum excedere omnia, quae \n metiri possunt, ut uideatur mensura sine mensura, excedere \n omnia, quae numerari possunt, ut uideatur numerus sine \n numero, excedere omnia, quae pendi possunt, ut uideatur \n pondus sine pondere.\n\n \n\n \n\n \n \n \n \n \n","4":"\n Neque enim mensura et numerus et pondus in lapidibus \n tantummodo et lignis atque eiusmodi molibus et quantiscumque \n corporalibus uel terrestribus uel caelestibus animaduerti \n et cogitari potest. est autem mensura aliquid agendi, \n ne sit inreuocabilis et inmoderata progressio; et est numerus \n et adfectionum animi et uirtutum, quo ab stultitiae deformitate \n ad sapientiae formam decusque conligitur; et est pondus \n uoluntatis et amoris, ubi adparet, quanti quidque in adpetendo, \n fugiendo, praeponendo postponendoque pendatur . at haec \n animorum atque mentium et mensura alia mensura cohibetur, \n et numerus alio numero formatur, et pondus alio pondere \n rapitur. mensura autem sine mensura est, cui aequatur quod \n de illa est, nec alicunde ipsa est; numerus sine numero est, \n quo formantur omnia, nec formatur ipse; pondus sine pondere \n est, quo referuntur, ut quiescant, quorum quies purum gaudium \n est, nec illud iam refertur ad aliud. \n \n Sed nomina mensurae et numeri et ponderis quisquis nonnisi \n uisibiliter nouit, seruiliter nouit. transcendat itaque omne, \n quod ita nouit, aut si nondum potest, nec ipsis nominibus \n haereat, de quibus cogitare nisi sordide non potest. tanto \n enim magis cuique ista in superioribus cara sunt, quanto ipse \n minus est in inferioribus caro. quodsi non uult aliquis ea \n uocabula, quae in rebus infirmis et abiectissimis didicit, transferre \n ad illa sublimia, quibus intuendis mentem serenare \n conatur, non est urgendus, ut faciat. dum enim hoc\n\n \n \n \n intellegatur, quod intellegendum est, non magnopere curandum est. \n quid uocetur. scire oportet tamen, cuiusmodi similitudo est \n inferiorum ad superiora. non enim aliter recte hinc illuc ratio \n tendit et nititur. \n \n Jam uero si quisquam dicit creatam esse mensuram et \n numerum et pondus, in quibus deum omnia disposuisse \n scriptura testatur, si in illis omnia disposuit, eadem ipsa ubi \n disposuit? si in aliis, quomodo ergo in ipsis omnia, quando \n ipsa in aliis? non itaque dubitandum est illa esse extra ea, \n quae disposita sunt, in quibus omnia disposita sunt \n \n \n \n","5":"\n An forte putabimus ita dictum esse: omnia in mensura \n et numero et pondere disposuisti, ac si diceretur: \n omnia sic disposuisti, ut haberent mensuram et numerum \n et pondus? quia et, si diceretur: omnia corpora in coloribus \n disposuisti, non hinc esset consequens, ut ipsa dei \n sapientia, per quam facta sunt omnia, colores in se prius \n habuisse intellegeretur, in quibus faceret corpora, sed ita \n acciperetur: omnia corpora in coloribus disposuisti, ac si diceretur: \n omnia corpora sic disposuisti, ut haberent colores. \n quasi uero a creatore deo disposita in coloribus corpora, id \n est ita disposita, ut colorata essent, possit aliter intellegi, \n nisi aliqua ratio colorum singulis corporum generibus distribuendorum \n in ipsa disponentis sapientia non defuisse intellegatur, \n etsi color ibi non appellatur. hoc est enim, quod dixi, \n dum res conceditur, non esse de uocabulis laborandum. \n Faciamus ergo ita dictum esse: omnia in mensura et\n\n \n\n \n \n \n numero et pondere disposuisti, tamquam dictum esset \n ita disposita, ut haberent proprias mensuras suas et proprios \n numeros et proprium pondus, quae in eis pro sui cuiusque \n generis mutabilitate mutarentur, augmentis et diminutionibus, \n multitudine et paucitate, leuitate et grauitate secundum \n dispositionem dei: numquid, sicut ista mutantur, ita ipsum \n dei consilium, in quo ea disposuit, mutabile dicimus? auerterit \n ipse tantam dementiam! \n \n \n","6":"\n Cum ergo haec ita disponerentur, ut haberent mensuras \n et numeros et pondera sua, ubi ea cernebat ipse disponens? \n neque enim extra se ipsum, sicut cernimus oculis corpora, \n quae utique nondum erant, cum disponerentur, ut fierent. \n nec ita intra se ipsum ista cernebat, sicut cernimus animo \n phantasias corporum, quae non praesto sunt oculis, sed ea, \n quae uidimus, uel ex eis, quae uidimus, imaginando cogitamus. \n quo ergo modo ista cernebat, ut ita disponeret? quo, nisi eo, \n quo solus potest? \n \n Uerum tamen nos mortales et peccatores, quorum animas \n adgrauant corpora corruptibilia et quorum sensum multa \n cogitantem terrena deprimit habitatio \u2014 quamquam, et si \n corda mundissima et mentes simplicissimas gereremus sanctisque \n angelis iam essemus aequales, non utique nobis ita nota \n esset diuina substantia sicut ipsa sibi \u2014\n \n\n","7":"\n tamen istam senarii \n numeri perfectionem nec extra nos ipsos cernimus, sicut oculis \n corpora, nec ita intra nosmet ipsos, quemadmodum corporum\n\n \n\n \n \n \n phantasias et uisibilium imagines rerum, sed alio quodam \n longe differenti modo. quamuis enim se obiectent mentis \n aspectui quasi corpusculorum quaedam simulacra, cum senarii \n numeri conpositio uel ordo uel partitio cogitatur, tamen ualidior \n et praepotentior desuper ratio non eis adnuit interiusque \n uim numeri contuetur: per quem contuitum fidenter dicit id, \n quod dicitur unum in numeris, in nullas partes diuidi posse, \n nulla autem corpora nisi in partes innumerabiles diuidi, et \n facilius caelum et terram transire, quae secundum senarium \n numerum fabricata sunt, quam effici posse, ut senarius numerus \n non suis partibus conpleatur. gratias itaque creatori semper \n agat animus humanus, a quo ita creatus est, ut hoc possit \n uidere, quod auium nulla, nulla bestiarum, quae tamen nobiscum \n uident et caelum et terram et luminaria et mare et \n aridam et omnia, quae in eis sunt. \n \n \n Quamobrem non possumus dicere propterea senarium numerum \n esse perfectum, quia sex diebus perfecit deus omnia \n opera sua, sed propterea deum sex diebus perfecisse opera \n sua, quia senarius numerus perfectus est. itaque, etiamsi ista \n non essent, perfectus ille esset; nisi autem ille perfectus \n esset, ista secundum eum perfecta non fierent. \n \n \n","8":"\n Iam uero, quod scriptum est requieuisse deum in die \n septimo ab omnibus operibus suis, quae fecit, et ideo eundem \n diem benedixisse et sanctificasse, quia in ipso requieuit ab \n omnibus operibus suis, ut, quomodo possumus, quantum ab \n ipso adiuti fuerimus, intellectu conemur adtingere, prius de \n hoc carnales hominum suspiciones a nostris mentibus abigamus. \n numquid enim dici uel credi fas est deum laborasse \n in operando, cum ea, quae supra scripta sunt, condidit, quando\n\n \n \n \n dicebat, et fiebant? ita quippe nec homo laborat, si aliquid \n faciendum, mox ut dixerit, fiat. quamuis enim humana uerba \n sonis adminiculata ita proferantur, ut sermo diuturnus fatiget, \n tamen, cum tam pauca sunt, quam pauca legimus in eo, quod \n scriptum est, cum deus dixit: fiat lux, fiat firmamentum \n et cetera usque in finem operum, quae sexto die consummauit, \n nimis absurdi deliramenti est istum uel hominis, nedum dei, \n laborem putare. \n \n An forte quis dixerit dicendo quidem, ut fierent, quae \n continuo facta sunt, deum non laborasse, sed forte cogitando, \n quid fieri debuisset, qua cura uelut liberatus rerum perfectione \n requieuerit et eo merito diem, quo primum factus est, ab \n hac animi intentione securus benedicere et sanctificare uoluerit? \n quodsi haec sapere multum desipere est \u2014 rerum enim \n condendarum tam facultas quam facilitas inconparabilis et \n 9 ineffabilis est apud deum \u2014 quid restat, ut intellegamus, \n nisi forte creaturae rationali, in qua et hominem creauit, in \n se ipso requiem praebuisse post eius perfectionem per donum \n spiritus sancti, per quem diffunditur caritas in cordibus nostris, \n ut illuc feramur adpetitu desiderii, quo cum uenerimus requiescamus, \n id est nihil amplius requiramus? sicut enim recte \n dicitur deus facere, quidquid ipso in nobis operante fecerimus, \n ita recte dicitur deus requiescere, cum eius munere requiescimus. \n \n Hoc quidem recte intellegimus, quia et uerum est et non \n magnae intentionis indiget, ut uideamus ita dici requiescere\n\n \n\n \n \n \n deum, cum requiescere nos facit, sicut dicitur cognoscere, \n cum efficit, ut cognoscamus. neque enim deus temporaliter \n cognoscit, quod ante non nouerat, et tamen dicit Abrahae: \n nunc cognoui, quoniam times deum: ubi quid aliud \n accipimus, nisi: nunc feci, ut cognosceres? his locutionum \n modis. cum ea, quae non accidunt deo, tamquam illi accidant \n loquimur, eum facere agnoscimus, ut nobis accidant, ea dumtalat dumtaxat , \n quae laudabilia sunt, et haec quantum scripturarum \n usus admittit. neque enim temere nos aliquid de deo tale \n dicere debemus, quod in scriptura eius non legimus. \n \n \n \n","9":"\n Ex hoc locutionis modo arbitror dictum illud ab apostolo: \n nolite contristare spiritum sanctum dei, in quo \n signati estis in die redemtionis. neque enim ipsa spiritus \n sancti, qua est quidquid ipse est, substantia contristari \n potest, cum habeat aeternam atque incommutabilem beatitudinem \n magisque sit ipsa aeterna incommutabilis beatitudo. \n sed quia ita in sanctis habitat, ut eos inpleat caritate, qua \n necesse est, ut homines ex tempore gaudeant prouectu fidelium \n et bonis operibus, et ideo necesse est etiam contristentur \n lapsu uel peccatis eorum, de quorum fide ac pietate gaudebant \n \u2014 quae tristitia laudabilis est, quia uenit ex dilectione, quam \n spiritus sanctus infundit - propterea ipse spiritus dicitur contristari \n ab eis, qui sic agunt, ut eorum factis contristentur \n sancti, non ob aliud, nisi quia spiritum sanctum habent: quo \n dono tam boni sunt, ut eos mali maestificent, hi maxime,\n\n \n\n \n \n \n quos bonos fuisse siue nouerunt siue crediderunt. quae profecto \n tristitia non solum non culpanda, uerum etiam praecipue \n laudanda ac praedicanda est. \n \n Hoc genere locutionis rursum idem apostolus mirabiliter \u2022 \n usus est, ubi ait: nunc autem cognoscentes deum, immo \n cogniti a deo. neque enim tunc eoa eos cognouerat deus, praecognitos \n uidelicet ante constitutionem mundi; sed quia tunc \n eum ipsi illius munere. non suo merito uel facultate cognouerant, \n maluit tropice loqui, ut tunc ab illo cognitos diceret, \n cum eis cognoscendum se praestitit, et uerbum corrigere, \n quasi hoc minus recte dixerit, quod proprie dixerat, quam \n sinere, ut hoc sibi adrogarent se potuisse, quod eis posse \n ille donauerat. \n \n \n","10":"\n Hic ergo intellectus in eo, quod positum est requieuisse \n deum ab omnibus operibus suis, quae fecit bona ualde, quia \n ipse nos facit requiescere, cum bona opera fecerimus, quibusdam \n forte suffecerit; sed nos huius sententiae scripturarum \n consideratione suscepta urguemur quaerere, quonam modo et \n ipse requiescere potuerit, quamuis requie sua nobis insinuata \n sperare admonuerit in se requiem nostram futuram. sicut \n . enim ipse fecit caelum et terram et ea, quae in eis sunt, et \n omnia sexto die consummauit, nec in eis aliquid dici potest \n nos creasse illo donante, ut crearemus, et ideo dictum esse: \n consummauit deus in die sexto opera sua, quae fecit. \n quia, ut a nobis consummarentur, ipse praestitit: ita et quod \n dictum est: requieuit deus in die septimo ab omnibus \n operibus suis, quae fecit, non utique nostram requiem.\n\n \n\n \n \n \n quam concedente ipso adepturi sumus, sed ipsius primitus \n intellegere debemus, qua in septimo die requieuit consummatis \n operibus, ut prius omnia, quae scripta sunt, facta monstrentur \n et deinde, si opus est, etiam aliquid significasse doceantur. \n recte quippe dicitur, sicut deus post opera sua bona requieuit, \n ita et nos post opera nostra bona requieturos: sed ob hoc \n etiam recte fiagitatur flagitatur . ut, quemadmodum disputatum est de \n operibus dei, quae ipsius esse satis adparet, ita de requie dei \n satis disseratur, quae proprie ipsius demonstratur. \n \n \n","11":"\n Quapropter iustissima ratione conpellimur indagare, si \n ualeamus, atque eloqui, quomodo utrumque sit uerum, et \n quod hic scriptum est in septimo die requieuisee deum ab \n omnibus operibus suis, quae fecit, et quod in euangelio dicit \n ipse. per quem facta sunt omnia. pater meus usque modo \n operatur, et ego operor. eis enim hoc respondit, qui \n propter requiem dei scripturae huius auctoritate antiquitus \n commendatam sabbatum ab eo non obseruari querebantur. \n et dici quidem probabiliter potest obseruandum sabbatum \n Iudaeis fuisse praeceptum in umbra futuri, quae spiritalem \n requiem figuraret, quam deus exemplo huius quietis suae \n fidelibus bona opera facientibus arcana significatione pollieebatur pollicebatur . \n cuius quietis et dominus Iesus Cbristus Christus , qui nonnisi \n quando uoluit passus est, etiam sepultura sua mysterium \n confirmauit. ipso quippe die sabbati requieuit in sepulcro \n eumque totum diem habuit sanctae cuiusdam uacationis, \n posteaquam sexto die, id est parasceue, quam dicunt sextam\n\n \n\n \n \n \n sabbati, consummauit omnia opera Bua sua , cum de illo quae \n scripta sunt in ipso crucis patibulo conplerentur. nam et hoc \n uerbo usus est quando ait: consummatum est; et inclinato \n capite tradidit spiritum. quid ergo mirum, si deus \n istum diem, quo erat Christus in sepultura quieturus, uolens \n etiam hoc modo praenuntiare ab operibus suis in uno die \n requieuit, deinceps operaturus ordinem saeculorum, ut et illud \n uerum diceretur: pater meus usque nunc operatur? \n \n \n","12":"\n Potest etiam intellegi deum requieuisse a condendis \n generibus creaturae, quia ultra iam non condidit aliqua genera \n noua, deinceps autem usque nunc et ultra operari eorundem \n generum administrationem, quae tunc instituta sunt, non ut \n ipso saltem die septimo potentia eius a caeli et terrae \n omniumque rerum quas condiderat gubernatione cessaret, \n alioquin continuo dilaberentur. creatoris namque potentia et \n omnipotentis atque omnitenentis uirtus causa subsistendi est \n omni creaturae: quae uirtus ab eis, quae creata sunt, regendis \n si aliquando cessaret, simul et illorum cessaret species omnisque \n natura concideret. neque enim, sicut structor aedium, \n cum fabricauerit, abscedit, atque illo cessante atque abscedente \n stat opus eius, ita mundus uel ictu oculi stare poterit, \n si ei deus regimen sui subtraxerit. \n \n Proinde et quod dominus ait: pater meus usque modo \n operatur, continuationem quandam operis eius, qua uniuersam \n creaturam continet atque administrat, ostendit. aliter enim \n posset intellegi, si diceret: et nunc operatur, ubi non esset \n necesse, ut operis continuationem acciperemus, aliter autem\n\n \n\n \n \n \n cogit intellegi, cum ait: usque nunc, ex illo scilicet, quo \n cuncta cum conderet operatus est. et quod scriptum est de \n sapientia eius: pertingit a fine usque ad finem fortiter \n et disponit omnia suauiter, de qua item scriptum est, \n quod motus eius agilior celeriorque sit omnibus motibus: \n satis adparet recte intuentibus hunc ipsum inconparabilem et \n ineffabilem, et si possit intellegi, stabilem motum suum rebus \n eam praebere suauiter disponendis, quo utique subtracto, si \n ab hac operatione cessauerit, eas continuo perituras. et illud, \n quod ait apostolus, cum deum Atheniensibus praedicaret: in \n illo uiuimus et mouemur et sumus, liquide cogitatum, \n quantum humana mens ualet, adiuuat hanc sententiam, qua \n credimus et dicimus deum in his, quae creauit, indesinenter \n operari. neque enim tamquam substantia eius sic in illo \n sumus, quemadmodum dictum est, quod habeat uitam in \n semet ipso, sed utique, cum aliud sumus quam ipse, non ob \n aliud in illo sumus, nisi quia id operatur, et hoc est opus \n eius, quo continet omnia et quo eius sapientia pertendit \n a fine usque ad finem fortiter et disponit omnia \n suauiter, per quam dispositionem in illo uiuimus et \n mouemur et sumus. unde conligitur, quod, si hoc opus \n suum rebus subtraxerit, nec uiuemus nec mouebimur nec \n erimus. claret igitur ne uno quidem die cessasse deum ab \n opere regendi, quae creauit, ne motus suos naturales, quibus \n aguntur atque uegetantur, ut omnino naturae sint et in eo, \n quod sunt, pro suo quaeque genere maneant, ilico amitterent\n\n \n\n \n \n \n et esse aliquid omnino desinerent, si eis subtraheretur motus \n ille sapientiae dei, quo disponit omnia suauiter. quapropter \n sic accipimus deum requieuisse ab omnibus operibus suis, \n quae fecit, ut iam nouam naturam ulterius nullam conderet, \n non ut ea, quae condiderat, continere et gubernare cessaret. \n unde et illud uerum est, quod septimo die requieuit \n deus, et illud, quod usque nunc operatur. \n \n \n","13":"\n Et opera quidem eius bona uidemus, quietem uero eius \n post bona opera nostra uidebimus. ob quam significandam \n mandauit Hebraeo populo unum diem obseruandum: quod \n tam carnaliter agebant, ut eo die dominum saluatorem nostrum \n uidentes operari criminarentur, ac sic eis de opere patris \n rectissime responderet, cum quo et ipse operabatur aequaliter \n non solum creaturae uniuersae administrationem, sed etiam \n ipsam nostram salutem. iam uero tempore gratiae reuelatae \n obseruatio illa sabbati, quae unius diei uacatione figurabatur, \n ablata est ab obseruatione fidelium. in ea quippe iam gratia \n perpetuum sabbatum obseruat, qui spe futurae quietis operatur \n quidquid boni operatur nec in ipsis bonis operibus suis quasi \n habens bonum, quod non acceperit, gloriatur; ita enim tamquam \n diem sabbati, hoc est dominicae cessationis in sepultura \n suscipiens atque intellegens baptismi sacramentum quiescit a \n pristinis operibus suis, ut iam in nouitate uitae ambulans \n deum in se operari cognoscat, qui simul et operatur et quiescit\n\n \n\n \n \n \n et creaturae praebens congruam gubernationem et apud se \n habens aeternam tranquillitatem. \n \n \n","14":"\n Denique ipse nec, cum creauit, defessus nec, cum cessauit, \n refectus est, sed nos uoluit per scripturam suam ad \n quietis exhortari desiderium intimando nobis eam diem se \n sanctificasse, in quo quieuit ab omnibus operibus suis. nam \n nusquam omnium sex dierum, quibus creata sunt omnia, \n legitur aliquid sanctificasse. nec ante ipsos sex dies, ubi \n scriptum est: in principio fecit deus caelum et terram, \n additum est: et sanctificauit, sed diem istum, in quo requieuit \n ab omnibus operibus suis, quae fecit, uoluit sanctificare, tamquam \n et apud ipsum, qui nihil in opere suo laborat, plus \n quies quam operatio ualeat. hoc quidem in hominibus euangelium \n nobis intimat, ubi saluator noster meliorem partem \n dicit Mariae, quod sedens ad pedes eius requiescebat in uerbo \n eius, quam Marthae quamuis propter obsequium, quo ei ministrabat, \n circa multa occupatae et licet bonum opus operantis. \n uerum hoc in deo quomodo sit uel intellegatur, difficile dictu \n est, etiamsi cogitatu aliquantulum adtingi potest, cur deus \n sanctificauerit diem quietis suae, qui nullum sanctificauerit \n operis sui, nec ipsum sextum, quo et hominem fecit et cuncta \n perfecit. ac primum ipsum requiescere dei quale sit, cuius \n humanae mentis acies adsequi potest? quod tamen nisi esset, \n hoc omnino ista scriptura non poneret. dicam sane, quod \n sentio, haec duo indubitata praeloquens nec deum uelut post \n laborem desideratumue negotii sui finem temporali quadam\n\n \n\n \n \n \n requie delectatum nec has litteras auctoritate tanta merito \n praeminentes frustra falsoque dixisse, quod deus ab omnibus \n operibus suis, quae fecit, in septimo die requieuerit eaque \n causa enndem eundem diem sanctificauerit. \n \n \n","15":"\n Nimirum ergo, quia uitium est et infirmitas animae \n ita suis operibus delectari, ut potius in eis quam in se \n requiescat ab eis, cum procul dubio melius aliquid in illa sit, \n quo ea facta sunt, quam ipsa, quae facta sunt, insinuatur \n nobis deus per hanc scripturam, qua dicitur requieuisse ab \n omnibus operibus suis, quae fecit, nullo opere suo sic delectatus, \n quasi faciendi eius eguerit, uel minor futurus, nisi \n fecisset, uel beatior, cum fecisset. quia enim ex illo ita est \n quidquid ex illo est, ut ei debeat, quod est, ipse autem nulli. \n quod ex ipso est, debeat, quod beatus est, se rebus, quas \n fecit, diligendo praeposuit, non sanctificans diem, quo ea \n facienda inchoauit, nec illum, quo ea perfecit, ne illis uel \n faciendis uel factis auctum eius gaudium uideretur, sed eum, \n quo ab ipsis in se ipso requieuit. et ipse quidem numquam \n ista requie caruit, sed nobis eam per diem septimum ostendit. \n hinc etiam significans non percipi requiem suam nisi a perfectis, \n cum ad eam intimandam non deputauit diem, nisi qui \n perfectionem rerum omnium sequebatur. nam qui semper est \n quietus, tunc nobis requieuit, cum se requieuisse monstrauit. \n \n \n","16":"\n Illud quoque adtendendum est, quod dei requiem, qua \n de se ipso beatus est, nobis insinuari oportebat, ut intellegamus, \n quomodo dicatur etiam requiescere in nobis: quod \n non dicitur, nisi cum in se requiem praestat et nobis. requies \n igitur dei recte intellegentibus ea est, qua nullius indiget\n\n \n \n \n bono; et ideo certa et nobis in illo est, quia et nos beatificamur \n bono, quod ipse est, non ipse bono, quod nos sumus. \n nam et nos aliquod bonum ab illo sumus, qui fecit omnia \n bona ualde, in quibus fecit et nos. porro alia res bona praeter \n ipsum nulla est, quam ipse non fecit; ac per hoc nullo \n praeter se alio bono indiget, qui bono, quod fecit, non eget. \n haec est eius requies ab omnibus operibus suis, quae fecit. \n quibus autem bonis laudabiliter non egeret, si nulla fecisset? \n nam etiam sic dici posset nullis egens bonis, non a factis in \n se ipso requiescendo, uerum omnino nulla faciendo. sed bona \n facere si non posset, nulla esset potentia; si autem posset \n nec faceret, magna esset inuidentia. quia ergo est omnipotens \n et bonus, omnia ualde bona fecit; quia uero se ipso bono \n perfecte beatus est, ab omnibus, quae fecit, in se ipso \n requieuit, ea scilicet requie, a qua numquam recessit. sed si \n diceretur requieuisse a faciendis. nihil aliud quam non fecisse \n intellegeretur: nisi autem diceretur requieuisse a factis, non \n eis egere, quae fecit, minus commendaretur. \n \n Quo itaque die hoc commendari oportuisse nisi septimo? \n intellegit quisquis senarii numeri perfectionem, de qua supra \n locuti sumus. perfectioni creaturae congruenter adhibitam \n recolit. si enim senario numero perficienda fuerat creatura, \n sicuti perfecta est, eaque requies dei nobis erat commendanda, \n qua demonstraretur nec perfectis beatificari creaturis, procul \n dubio dies erat in hac commendatione sanctificandus, qui \n sequitur sextum, quo erigeremur ad hanc requiem concupiscendam, \n ut et nos in illo requiescamus. \n \n \n","17":"\n Neque enim similitudo pia est, si uelimus similes ita\n\n \n\n \n\n \n \n \n esse deo, ut et nos ab operibus nostris requiescamus in nobis, \n sicut ipse requieuit in se ab operibus suis. in quodam quippe \n incommutabili bono requiescere debemus, quod ille nobis est, \n qui nos fecit. haec erit igitur summa minimeque superba et \n uere pia requies nostra, ut, sicut ipse requieuit ab omnibus \n operibus suis, quia non ei opera sua, sed ipse sibi bonum \n est, quo beatus est, ita et nos ab omnibus operibus non \n tantum nostris, uerum etiam ipsius nonnisi in illo requieturos \n nos esse speremus idque desideremus post bona opera nostra, \n quae in nobis agnoscimus illius potius esse quam nostra, ut \n etiam sic post bona opera sua ipse requiescat, cum post \n bona opera, quae ab illo iustificati fecerimus, in se nobis \n requiem praestat. magnum est enim nobis ab illo extitisse, \n sed maius erit in illo quieuisse, sicut ipse non ideo beatus \n est, quia haec fecit, sed quia etiam factis non egens in se \n potius quam in ipsis requieuit. unde non operis, sed quietis \n diem sanctificauit, quia non haec faciendo, sed eis, quae fecit, \n non egendo se beatum intimauit. \n \n Quid ergo tam humile ac facile adfatu et quid tam sublime \n atque arduum cogitatu quam deus requiescens ab omnibus \n operibus suis, quae fecit? et ubi requiescens nisi in se ipso, \n quia beatus nonnisi se ipso? quando, nisi semper? in diebus \n autem, quibus rerum, quas condidit, consummatio narratur \n et ab eis quietis dei ordo distinguitur, quando, nisi in septjmo septimo \n die, qui earum sequitur perfectionem? a perfectis enim requiescit, \n qui nec perfectis eget, quo beatior esse possit. \n \n \n","18":"\n Et quod apud illum quidem quieti eius nec mane \n nec uespera est, quia nec aperitur initio nec clauditur fine,\n\n \n \n \n perfectis autem operibus eius mane habet et uesperam non \n habet, perfecta quippe creatura habet quoddam initium suae \n conuersionis ad quietem creatoris sui, sed illa non habet \n finem quasi terminum perfectionis suae, sicut ea, quae facta \n sunt. ac per hoc requies dei non ipsi deo, sed rerum ab eo \n conditarum perfectioni inchoatur, ut in illo incipiat requiescere, \n quod ab illo perficitur, et in eo habere mane \u2014 in \n suo enim genere tamquam uespera terminatum est \u2014 sed \n in deo uesperam habere iam non potest, quia non erit aliquid \n illa perfectione perfectius.. \n \n \n In illis enim diebus, quibus omnia creabantur, uesperam \n terminum conditae creaturae, mane autem initium condendae \n alterius accipiebamus. ac per hoc quinti diei uespera terminus \n est conditae quinto die creaturae, mane autem, quod post \n ipsam uesperam factum est, initium est condendae sexto die \n creaturae, qua condita tamquam eius terminus facta est \n uespera. et quia nihil aliud condendum restiterat, ita post \n illam uesperam mane factum est, ut non esset initium condendae \n alterius creaturae, sed initium quietis uniuersae creaturae \n in requie creatoris. neque enim caelum et terra et \n omnia, quae in eis sunt, uniuersa scilicet spiritalis corporalisque \n creatura in se ipsa manet, sed utique in illo, de quo \n dictum est: in illo enim uiuimus et mouemur et sumus, \n quia, etsi unaquaeque pars potest esse in toto, cuius pars \n est, ipsum tamen totum non est nisi in illo, a quo conditum \n est. et ideo non absurde intellegitur sexto die conpleto post \n eius uesperam factum mane, non quo significaretur initium \n condendae alterius creaturae, sicut in ceteris, sed quo\n\n \n\n \n\n \n \n \n significaretur initium manendi et quiescendi totius, quod conditum \n est, in illius quiete, qui condidit. quae quies deo nec initium \n habet nec terminum; creaturae autem habet initium, sed non \n habet terminum. et ideo septimus dies eidem creaturae coepit \n a mane, sed nullo uespere terminatur. \n \n \n Nam si in ceteris diebus uespera et mane talium temporum \n uices significant, qualia nunc per haec cotidiana spatia peraguntur, \n non uideo, quid prohibuerit et septimum diem \n uespera noctemque eiusdem mane concludere, ut similiter \n diceretur: et facta est uespera, et factum est mane dies \n septimus. quandoquidem et ipse unus est dierum, qui omnes \n septem sunt, quorum repetitione menses et anni et saecula \n peraguntur, ut mane, quod poneretur post uesperam septimi, \n hoc esset initium octaui diei, de quo iam deinceps silendum \n fuit, quia idem primus est, ad quem reditur, a quo rursus \n hebdomadis series ordiatur. unde probabilius est istos quidem \n septem dies illorum nominibus et numero alios atque alios \n sibimet succedentes currendo temporalia peragere spatia, illos \n autem primos sex dies inexperta nobis atque inusitata specie \n in ipsis rerum conditionibus explicatos, in quibus et uespera \n et mane sicut ipsa lux et tenebrae, id est dies et nox, non \n eam uicissitudinem praebuerunt, quam praebent isti per solis \n circuitus: quod certe de illis tribus fateri cogimur, qui ante \n condita luminaria commemorati atque numerati sunt. \n \n Ac per hoc qualiscumque in eis uespera et mane fuerit, \n nullo modo tamen opinandum est eo mane, quod post sexti \n diei uesperam factum est, initium accepisse requiem dei ne \n temporale aliquod bonum illi aeternitati et\n\n \n \n \n incommutabilitati accidisse uanitate temeraria suspicemur \u2014 sed illam \n quidem requiem dei, qua in se ipso requiescit eoque bono \n beatus est quod ipse sibi est, nec initium eidem ipsi habere \n nec terminum, consummatae autem creaturae habere initium \n eandem requiem dei, quoniam rei cuiusque perfectio non tam \n in uniuerso, cuius pars est, quam in eo, a quo est, in quo \n et ipsum uniuersum est. pro sui generis modulo stabilitur, \n ut quiescat, id est, ut sui momenti ordinem teneat. ac per \n hoc ipsa uniuersitas creaturae, quae sex diebus consummata \n est, aliud habet in sua natura, aliud in ordine, quo in deo \n est, non sicut deus, sed tamen ita, ut ei quies propriae stabilitatis \n non sit, nisi in illius quiete, qui nihil praeter se adpetit, \n quo adepto requiescat. et ideo, dum ipse manet in se, \n quidquid ex illo est retorquet ad se, ut omnis creatura in se \n habeat naturae suae terminum, quo non sit, quod ipse est, \n in illo autem quietis locum, quo seruet, quod ipsa est. scio, \n quod non proprie dixerim locum; nam proprie dicitur in \n spatiis, quae corporibus occupantur . sed quia et ipsa corpora \n non manent in loco, nisi quo sui ponderis tamquam adpetitu \n perueniunt, ut eo conperto requiescant, ideo non incongruenter \n a corporalibus ad spiritalia uerbum transfertur, ut dicatur \n - locus, cum res ipsa plurimum distet. \n \n Initium ergo creaturae in quiete creatoris illo mane significatum \n arbitror, quod factum est post uesperam sexti diei ; \n non enim posset in eo nisi perfecta requiescere . proinde \n sexto die consummatis omnibus factaque uespera factum est \n et mane, quo inciperet consummata creatura in illo, a quo\n\n \n \n \n facta est requiescere. quo initio eum in se ipso requiescentem \n ubi et ipsa requiescere posset inuenit, tanto stabilius atque \n firmius, quanto ipsa illius, non ille huius eguit ad quietem \n suam. sed quoniam quidquid erit uniuersa creatura quibuslibet \n mutationibus suis non utique nihil erit, ideo creatura \n uniuersa in creatore suo semper manebit; ac per hoc post \n illud mane nulla deinde uespera fuit. \n \n . Hoc diximus, cur septimus dies, in quo requieuit deus ab \n omnibus operibus suis, mane habuerit post uesperam sexti, \n uesperam uero non habuerit. \n \n \n \n","19":"\n Est aliud, quod de hac re magis proprie meliusque \n possit, quantum existimo, intellegi, sed aliquanto difficilius \n explicari, ut non creaturae, sed etiam sibi requies dei septimo \n die mane habuerit sine uespera, id est initium sine termino. \n si enim ita diceretur: requieuit deus in die septimo, nec \n adderetur: ab omnibus operibus suis, quae fecit, frustra huius \n quietis initium quaereremus. non enim incipit deus requiescere, \n cuius requies sine initio, sine termino sempiterna est. sed \n quoniam ab omnibus operibus suis, quae fecit, eis non egendo \n requieuit, intellegitur requies quidem dei nec coepta nec \n terminata; requies autem eius ab omnibus operibus suis. \n quae fecit, ex eo coepta est, ex quo illa perfecit. neque enim \n operibus suis non egendo requieuisset, priusquam essent, \n quibus nec perfectis eguisset; et quia eis omnino numquam . \n eguit nec ista beatitudo, qua non eis eget, tamquam pro- \n Sciendo perficietur, ideo septimo diei nulla uespera accessit. \n \n \n","20":"\n Sed plane quaeri potest dignaque consideratione mouet,\n\n \n \n \n quomodo intellegatur in se ipso deus requieuisse ab omnibus \n operibus suis, quae fecit, cum scriptum sit: et requieuit \n deus in die septimo. non enim dictum est: in se ipso. \n sed: in die septimo. quid est ergo dies septimus? utrum \n creatura est aliqua, an temporis tantummodo spatium ? sed \n etiam temporis spatium creaturae temporali concreatum est. \n ac per hoc et ipsum sine dubio creatura est. neque enim \n ulla tempora uel sunt uel ese esse potuerunt uel poterunt, quorum \n deus non sit creator . ac per hoc et istum septimum diem, \n si tempus est, quis creauit, nisi omnium temporum creator? \n sed illi sex dies cum quibus uel in quibus creaturis creati \n sint, superior scripturae sanctae sermo indicat. quocirca in \n his diebus septem, quorum species nota nobis est, qui re \n quidem ipsa praetereunt, sed aliis succedentibus nomina sua \n quodammodo tradunt, ut illi sex dies nominentur, nouimus \n eorum primi quando creati sint; septimum autem diem, qui \n nomine sabbati nuncupatur, quando deus creauerit, non uidemus. \n in ipso quippe die non fecit aliquid, immo ab eis, quae \n sex diebus fecerat. in eodem septimo requieuit. quomodo ergo \n requieuit in die, quem non creauit? aut quomodo eum post \n sex dies continuo creauit, cum sexto die consummauerit omnia, \n quae creauit, nec aliquid septimo die creauerit, sed in eo \n potius ab omnibus, quae creauerat, requieuerit ? an unum \n tantummodo diem creauit deus, ut eius repetitione multi, \n qui dicuntur dies, praeterirent atque transcurrerent, nec opus \n erat, ut septimum diem crearet, quia illius, quem creauerat, \n septima repetitio hunc utique faciebat? lucem quippe, de qua \n scriptum est: et dixit deus: fiat lux . et facta est lux, \n discreuit a tenebris eamque uocauit diem et tenebras uocauit\n\n \n\n \n \n \n noctem. tunc itaque deus diem fecit, cuius repetitionem scriptura \n appellat secundum diem, deinde tertium et usque ad \n sextum. quo consummauit deus opera sua: atque inde illius \n diei primitus creati septima repetitio septimi diei nomen \n accepit, in quo requieuit deus. ac per hoc nulla creatura est \n septimus dies, nisi eadem ipsa septies rediens, quae condita \n est, quando uocauit deus lucem diem et tenebras noctem. \n \n \n","21":"\n Rursus ergo ad eam quaestionem relabimur, de qua in \n primo libro exisse uidebamur, ut item quaeramus, quomodo \n circuire potuerit lux ad exhibendam diurnam nocturnamque \n uicissitudinem, non solum antequam caeli luminaria, sed antequam \n ipsum caelum, quod firmamentum appellatum est, factum \n esset, antequam denique ulla species tenae uel maris, quae \n circuitum lucis admitteret sequente nocte, unde illa transisset. \n cuius quaestionis diificultate conpulsi ausi sumus disceptationem \n nostram quasi ad hanc terminare sententiam, ut diceremus \n illam lucem, quae primitus facta est, conformationem \n esse creaturae spiritalis, noctem uero adhuc formandam in \n reliquis operibus rerum materiem, quae fuerat instituta, cum \n in principio fecit deus caelum et terram, antequam uerbo \n faceret diem. sed nunc diei septimi consideratione commoniti \n facilius est, ut nos ignorare fateamur, quod remotum est a \n sensibus nostris, quonam modo lux illa, quae dies appellata \n est, uel circuitu suo uel contractione et emissione, si corporalis \n est, uices diurnas nocturnasque peregerit uel, si spiritalis \n est, condendis creaturis omnibus praesentata sit suaque ipsa \n praesentia diem, noctem uero absentia, uesperam initio absentiae, \n mane initio praesentiae fecerit, quam ut in re aperta\n\n \n \n \n contra diuinae scripturae uerba conemur dicendo aliud esse \n diem septimum quam illius diei, quem fecit deus, septimam \n repetitionem. alioquin aut non creauit deus diem septimum \n aut aliquid creauit post illos sex dies, id et ipsum diem \n septimum; falsumque erit, quod scriptum est, in sexto die \n consummasse omnia opera sua et in septimo requieuisse ab \n omnibus operibus suis. quod utique quoniam falsum esse non \n potest, restat, ut praesentia lucis illius, quem diem deus fecit, \n per omnia eius opera repetita sit, quotiens dies nominatus \n est, et in ipso septimo, in quo requieuit ab operibus suis. \n \n \n \n","22":"\n Sed quoniam lux corporalis, antequam fieret caelum, \n quod firmamentum uocatur, in quo etiam luminaria facta \n sunt. quo circuitu uel quo processu et recossu recessu uices diei et \n noctis exhibere potuerit, non inuenimus, istam quaestionem \n relinquere non debemus sine aliqua nostrae prolatione sententiae, \n ut, si lux illa, quae primitus creata est non corporalis \n sed spiritalis est, sicut post tenebras facta est, ubi \n intellegitur a sua quadam informitate ad creatorem conuersa \n atque formata, ita et post uesperam fiat mane, cum post \n cognitionem suae propriae naturae, qua non est quod deus, \n refert se ad laudandam lucem, quod ipse deus est, cuius \n contemplatione formatur. et quia ceterae creaturae, quae infra \n ipsam fiunt, sine cognitione eius non fiunt, propterea nimirum \n idem dies ubique repetitur, ut eius repetitione fiant tot dies, \n quotiens distinguntur rerum genera creatarum, perfectione \n senarii numeri terminanda: ut uespera primi diei sit etiam \n sui cognitio non se esse, quod deus est, mane autem post\n\n \n \n \n hanc uesperam, quo concluditur dies unus et inchoatur \n secundus, conuersio sit eius, qua id, quod creata est, ad \n laudem referat creatoris et percipiat de uerbo dei cognitionem \n creaturae, quae post ipsam fit, hoc est firmamenti: quod in \n eius cognitione fit prius, cum dicitur: et sic est factum, \n deinde in natura ipsius firmamenti, quod conditur. cum additur \n etiam postea iam dicto \"et sic est factum\": et fecit deus \n firmamentum. deinde fit uespera illius lucis, cum ipsum \n firmamentum non in uerbo dei sicut ante, sed in ipsa eius \n natura cognoscit: quae cognitio quoniam minor est, recte \n nomine uesperae significatur. postquam fit mane, quo coucluditur concluditur \n secundus dies et incipit tertius : in quo mane itidem \n conuersio est lucis huius. id est diei huius ad laudandum \n deum, quod operatus sit firmamentum, et percipiendam de \n uerbo eius cognitionem creaturae, quae condenda est post \n firmamentum. ac per hoc, cum dicit deus: congregetur \n aqua, quae est sub caelo, in collectionem unam et \n adpareat arida, cognoscit hoc illa lux in uerbo dei, quo id \n dicitur, et ideo sequitur: et sic est factum, hoc est in eius \n cognitione ex uerbo dei; deinde cum additur: et congregata \n est aqua et cetera, cum iam dictum esset: et sic est factum. \n ipsa creatura in suo genere fit: quae item, cum in suo genere \n facta cognoscitur ab ea luce, quae iam in uerbo dfii faciendam \n cognouerat, fit tertio uespera, et inde hoc modo cetera usque \n ad mane post uesperam sexti diei. \n \n \n \n","23":"\n Multum quippe interest inter cognitionem rei cuiusque \n in uerbo dei et cognitionem eius in natura eius, ut illud \n merito ad diem pertineat, hoc ad uesperam. in conparatione\n\n \n\n \n \n \n enim lucis illius, quae in uerbo dei conspicitur, omnis cognitio, \n qua creaturam quamlibet in se ipsa nouimus, non inmerito \n nox dici potest: quae rursum tantum differt ab errore uel \n ignorantia eorum, qui nec ipsam creaturam sciunt, ut in eius \n conparatione non incongrue dicatur dies. sicut ipsa uita \n fidelium, quae in hac carne atque in hoc saeculo ducitur, in \n conparatione uitae infidelis atque inpiae non inrationabiliter \n lux et dies appellatur dicente apostolo: fuistis enim aliquando \n tenebrae, nunc autem lux in domino, et illud: \n abiciamus ergo opera tenebrarum et induamur arma \n lucis, sic ut in die honeste ambulemus: qui tamen dies \n nisi rursus in conparatione illius diei, quo aequales angelis \n facti uidebimus deum, sicuti est, ipse quoque nox esset, non \n hic prophetiae lucerna indigeremus. unde apostolus Petms Petrus \n dicit: habemus certiorem propheticum sermonem, cui \n bene facitis intendentes sicut lucernae lucenti in \n obscuro loco, donec dies lucescat, et lucifer oriatur \n in\\' cordibus uestris. \n \n \n","24":"\n Quapropter, cum sancti angeli, quibus post resurrectionem \n coaequabimur, si uiam \u2014 quod nobis Christus factus est usque \n in finem tenuerimus, semper uideant faciem dei uerboque \n eius unigenito filio, sicut patri aequalis est, perfruantur, in \n quibus prima omnium creata est sapientia. procul dubio uniuersam \n creaturam, in qua ipsi sunt principaliter conditi, in \n ipso uerbo dei prius nouerunt, in quo sunt omnium, etiam\n\n \n\n \n \n \n quae temporaliter facta sunt, aeternae rationes, tamquam in \n eo, per quod facta sunt omnia, ac deinde in ipsa creatura, \n quam sic nouerunt, tamquam infra despicientes eamque referentes \n ad illius laudem, in cuius incommutabili ueritate \n rationes, secundum quas facta est, principaliter uident. ibi \n ergo tamquam per diem, unde et concordissima unitas eorum \n eiusdem ueritatis participatione dies est primitus creatus, hic \n autem tamquam per uesperam; sed continuo fit mane \u2014 \n quod in omnibus sex diebus animaduerti potest \u2014 quia non \n remanet angelica scientia in eo, quod creatum est, quin hoc \n continuo referat ad eius laudem atque caritatem, in quo id \n non factum esse, sed faciendum fuisse cognoscitur: in qua \n ueritate stando dies est. nam si uel ad se ipsam natura angelica \n conuerteretur seque amplius delectaretur quam illo, cuius \n participatione beata est, intumescens superbia caderet, sicut \n diabolus : de quo suo loco loquendum est, cum de serpente \n hominis seductore sermo debitus flagitabitur. \n \n \n","25":"\n Quia ergo angeli creaturam in ea ipsa creatura sic \n sciunt, ut ei scientiae electione ac dilectione praeponant, quod \n eam sciunt in ueritate, per quam facta sunt omnia, participes \n eius effecti, ideo per omnes sei sex dies non nominatur nox, sed \n post uesperam et mane dies unus, item post uesperam et \n mane dies secundus, deinde post uesperam et mane dies \n tertius ac sic usque in mane sexti diei, unde incipit septimus \n quietis dei, quamuis cum suis noctibus dies tamen non \n noctes narrantur. tunc enim nox ad diem pertinet, non dies \n ad noctem, cum sublimes et sancti angeli id, quod creaturam \n in ipsa creatura nouerunt, referunt ad illius honorem et \n amorem, in quo aeternas rationes, quibus creata est, contemplantur \n eaque concordissima contemplatione sunt unus dies,\n\n \n \n \n quem fecit dominus, cui coniungetur et ecclesia ex hac \n peregrinatione liberata, ut et nos exultemus et iucundemur in ea. \n \n \n","26":"\n Huius ergo diei, cuius et uespera et mane secundum supra \n dictam rationem accipi potest, sexta repetitione consummata est \n uniuersa creatura factumque est mane, quo finiretur sextus dies, et \n unde inciperet septimus uesperam non habiturus, quia dei requies \n non est creatura: quae. cum per dies ceteros conderetur. aliter \n in se ipsa facta cognoscebatur, quam in illo, in cuius ueritate \n facienda uidebatur, cuius cognitionis quasi decolor species \n uesperam faciebat. non itaque iam forma ipsius operis dies \n et terminus uespera et alterius operis initium mane in hac \n rerum conditarum narratione debet intellegi, ne cogamur contra \n scripturam dicere praeter sex dies conditam diei septimi creaturam, \n aut ipsum diem septimum nullam esse creaturam; sed \n dies ille, quem fecit deus, per opera eius ipse repetitur non \n circuitu corporali, sed cognitione spiritali. cum illa beata \n societas angelorum et primitus contemplatur in uerbo dei, \n quo dicit deus: fiat, atque ideo prius in eius cognitione fit, \n cum dicitur: et sic est factum, et postea rem ipsam factam \n in ea ipsa- cognoscit \u2014 quod significatur facta uespera \u2014 et \n eam deinde cognitionem rei factae ad illius ueritatis laudem \n refert, ubi rationem uiderat faciendae, quod significatur facto \n mane. ac sic per omnes illos dies unus est dies non istorum \n dierum consuetudine intellegendus, quos uidemus solis circuitu \n determinari atque numerari; sed alio quodam modo, a quo et \n alli illi tres dies, qui ante conditionem istorum luminarium commemorati \n sunt, alieni esse non possunt. is enim modus non \n usque ad diem quartum, ut inde iam istos usitatos cogitaremus,\n\n \n\n \n \n \n sed usque ad sextum septimumque perductus est, ut longe \n aliter accipiendus sit dies et nox, inter quae duo diuisit deus, \n et aliter iste dies et nox, inter quae dixit, ut diuidant luminaria, \n quae creauit, cum ait: et diuidant inter diem et \n noctem. tunc enim diem hunc condidit, cum condidit solem, \n cuius praesentia eundem exhibet diem; ille autem dies primitus \n conditus iam triduum peregerat, cum haec luminaria illius \n dici diei quarta repetitione creata sunt. \n \n \n","27":"\n Quapropter, quoniam illum diem uel illos dies, qui \n eius repetitione numerati sunt, in hac nostra mortalitate \n terrena experiri ac sentire non possumus et, si quid ad eos \n intellegendos conari possumus, non debemus temerariam praecipitare \n sententiam, tamquam de his aliud sentiri congruentius \n probabiliusque non possit, istos septem dies, qui pro illis \n agunt hebdomada, cuius cursu et recursu tempora rapiuntur, \n in qua dies unus est a solis ortu usque in ortum circuitus, \n sic illorum uicem quandam exhibere credamus, ut non eos \n illis similes, sed multum inpares minime dubitemus. \n \n \n","28":"\n Nec quisquam arbitretur illud, quod dixi de luce \n spiritali et condito die in spiritali et angelica creatura et de \n contemplatione, quam habet in uerbo dei, et de cognitione, \n qua in se ipsa creatura cognoscitur, eiusque relatione ad \n laudem incommutabilis ueritatis, ubi prius ratio uidebatur rei \n faciendae, quae cognita est facta, non iam proprie, sed quasi \n figurate atque allegorice conuenire ad intellegendum diem et\n\n \n\n \n \n \n uesperam et mane, sed aliter quidem, quam in hac consuetudine \n cotidianae lucis huius et corporalis, non tamen tamquam hic \n proprie, ibi figurate; ubi enim melior et certior lux, ibi uerior \n etiam dies . cur ergo non et uerior uespera et uerius mane? \n nam si in istis diebus habet quandam declinationem suam lux \n in occasum, quam uesperae nomine nuncupamus, et ad ortum \n iterum reditura reditum , quod mane dicimus, cur et illic uesperam \n non dicamus, cum a contemplatione creatoris creatura despicitur, \n et mane, cum a cognitione creaturae in laudem creatoris adsurgitur? \n neque enim et Christus sic dicitur lux, quomodo \n dicitur lapis, sed illud proprie, hoc utique figurate. quisquis \n ergo non eam, quam pro nostro modulo uel indagare uel \n putare potuimus, sed aliam requirit in illorum dierum enumeratione \n sententiam, quae non in prophetia figurate, sed in hac \n creaturarum conditione proprie meliusque possit intellegi, quaerat \n et diuinitus adiutus inueniat. fieri enim potest, ut etiam ego \n aliam his diuinae scripturae uerbis congruentiorem fortassis \n inueniam. neque enim hanc ita confirmo, ut aliam, quae praeponenda \n sit, inueniri non posse contendam, sicut confirmo \n requiem dei scripturam sanctam non\\' quasi post lassitudinem \n uel curae molestiam nobis insinuare uoluisse. \n \n \n","29":"\n Quamobrem potest aliquis fortasse mecum disputando \n certare, ut dicat sublimium caelorum angelos non alternatim \n contueri primo rationes creaturarum incommutabiliter in uerbi \n dei incommutabili ueritate ac deinde ipsas creaturas et tertio \n earum etiam in se ipsis cognitionem ad laudem referre\n\n \n\n \n \n \n creatoris, sed eorum mentem mirabili facilitate haec omnia simul \n posse. numquid tamen dicet aut, si quisquam dixerit, audiendus \n est illam caelestem in angelorum milibus ciuitatem aut non \n contemplari creatoris aeternitatem aut mutabilitatem ignorare \n creaturae aut ex eius quoque inferiore quadam cognitione non \n laudare creatorem? simul hoc totum possint, simul hoc totum \n faciant; possunt tamen et faciunt. simul ergo habent et diem \n et uesperam et mane. \n \n \n","30":"\n Neque enim uerendum est. ne forte qui est idoneus \n iam illa sentire ideo non putet hoc ibi posse fieri, quia in his \n diebus, qui solis huius circuitu peraguntur, fieri non potest. \n et hoc quidem non potest eisdem partibus terrae; uniuersum \n autem mundum quis non uideat, si adtendere uelit, et diem, \n ubi sol est, et noctem, ubi non est, et uesperam, unde discedit, \n et mane, quo accedit, simul habere? sed nos plane in \n terris haec omnia simul habere non possumus; nec ideo tamen \n istam terrenam conditionem lucisque corporeae temporalem \n localemque circuitum illi patriae spiritali coaequare debemus, \n ubi semper est dies in contemplatione incommutabilis ueritatis, \n semper uespera in cognitione in se ipsa creaturae, semper \n mane etiam ex hac cognitione in laudem creatoris, quia non \n ibi abscessu lucis superioris, sed inferioris cognitionis distinctione \n fit uespera, nec mane tamquam nocti ignorantiae \n scientia matutina succedat, sed quod uespertinam etiam \n cognitionem in gloriam conditoris adtollat. denique et ille \n nocte non nominata, uespere, inquit, et mane et meridie \n enarrabo, adnuntiabo; et eiaudies exaudies uocem meam, hic\n\n \n\n \n \n \n fortasse per temporum uices, sed tamen, quantum puto, \n significans, quid sine temporum uicibus ageretur in patria, \n cuius peregrinatio suspirabat. \n \n \n","31":"\n Sed numquid, si iam nunc simul ista omnia gerit atque \n habet angelica illa societas et unitas diei, quem primitus condidit \n deus, tunc etiam cum haec conderentur simul haec \n habuit? nonne per omnes sex dies, cum ea, quae per singulos \n deo condere placuit, conderentur, primo haec accipiebat in \n uerbo dei, ut in eius notitia primitus fierent. cum dicebatur: \n et sic est factum, deinde, cum facta essent in sua propria \n natura, qua sunt, deoque placuissent, quia bona sunt, tunc ea \n itidem cognoscebat alia quadam inferiore cognitione, quae \n nomine uesperae significata est ac deinde facta uespera fiebat \n mane, cum de suo opere deus laudaretur et alterius creaturae, \n quae deinceps facienda erat, ex dei uerbo notitia, priusquam \n fieret, acciperetur? non ergo tunc simul omnia, et dies et \n uespera et mane, sed singillatim per ordinem, quem scriptura \n commemorat. \n \n \n","32":"\n An etiam tunc simul omnia, quoniam non secundum \n temporum moras, sicut fiunt dies isti, cum oritur et occidit \n sol et in locum suum redit, ut rursus oriatur, sed secundum \n potentiam spiritalem mentis angelicae cuncta quae uoluerit \n simul notitia facillima conprehendente? nec ideo tamen sine \n ordine, quo adparet conexio praecedentium sequentiumque \n causarum. neque enim cognitio fieri potest, nisi cognoscenda \n praecedant: quae item priora sunt in uerbo, per quod facta \n sunt omnia, quam in his, quae facta sunt, omnibus. mens\n\n \n\n \n\n \n \n \n itaque humana prius haec, quae facta sunt, per sensus corporis \n experitur eorumque notitiam pro infirmitatis humanae \n modulo capit et deinde quaerit eorum causas, si quo modo \n possit ad eas peruenire, principaliter atque incommutabiliter \n manentes in uerbo dei, ac sic inuisibilia eius per ea, quae \n facta sunt, intellecta conspicere. quod quanta tarditate ac \n difficultate agat et quanta temporis mora propter corpus \n corruptibile, quod adgrauat animam, etiam quae feruentissimo \n studio rapitur, ut instanter ac perseueranter haec agat. quis \n ignorat? mens uero angelica pura caritate inhaerens uerbo \n dei, posteaquam illo ordine creata est, ut praecederet cetera, \n prius ea uidit in uerbo dei facienda, quam facta sunt; ac sic \n prius in eius fiebant cognitionej cognitione cum deus dicebat, ut fierent, \n quam in sua propria natura : quae itidem facta in eis ipsis \n etiam cognouit minore utique notitia, quae uespera dicta est. \n quam notitiam sane praecedebant quae fiebant, quia praecedit \n cognitionem quidquid cognosci potest; nisi enim prius sit, \n quod cognoscatur, cognosci non potest. post hoc si eo modo \n sibi placeret, ut amplius se ipsa quam creatore suo delectaretur, \n non fieret mane, id est non de sua cognitione in laudem \n creatoris adsurgeret. cum uero factum est, faciendum erat \n aliud et cognoscendum deo dicente: fiat, ut prius itidem \n fieret in cognitione mentis angelicae et posset rursus dici: \n et sic est factum, ac deinde in natura propria, ubi sequente \n uespera nosceretur. . \n \n \n Ac per hoc etiamsi nulla hic morarum temporalium sint \n interualla, praecessit tamen ratio condendae creaturae in uerbo \n dei, cum dixit: fiat lux, et secuta est ipsa lux, qua angelica\n\n \n\n \n \n \n mens formata est atque in sua natura facta est, non autem \n alibi sequebatur, ut fieret. et ideo non prius dictum est: et \n sic est factum, et postea dictum est: et fecit deus lucem, \n sed continuo post uerbum dei facta est lux adhaesitque creanti \n luci lux creata, uidens illam et se in illa, id est rationem, \n qua facta est. uidit etiam se in se, id est distante, quod \n factum est, ab eo, qui fecit. et ideo cum placuisset deo factum \n uidenti, quia bonum est, et diuisa esset lux a tenebris et \n uocata lux dies et tenebrae nox, facta\\' est et uespera, quia \n necessaria erat et ista cognitio, qua distingueretur a creatore \n creatura aliter in se ipsa cognita quam in illo; atque inde \n mane et aliud praenoscendum, quod fuerat uerbo dei faciendum, \n prius in cognitione mentis angelicae, deinde in natura ipsius \n firmamenti. et ideo dixit deus: fiat firmamentum. et sic \n est factum, in cognitione spiritalis creaturae hoc priusquam \n in eo ipso fieret praenoscentis. deinde fecit deus firmamentum, \n iam utique ipsam firmamenti naturam, cuius minor \n esset tamquam uespertina cognitio : ac sic usque ad omnium \n operum finem et usque ad requiem dei, quae non habet \n uesperam, quia non est facta sicut creatura, ut posset etiam \n ipsius geminari cognitio, tamquam prior et maior in uerbo dei \n sicut in die et posterior ac minor in se ipsa sicut in uespera. \n \n \n","33":"\n Sed si omnia simul mens angelica potest, quae singillatim \n per ordinem conexarum causarum sermo distinguit, \n numquid etiam quae fiebant, uelut ipsum firmamentum, uelut \n aquarum congregatio speciesque nudata terrarum. uelut fruticum \n et arborum germinatio, luminarium et siderum conformatio, \n aquatilia terrestriaque animantia, simul omnia facta sunt, ac\n\n \n\n \n \n \n non potius per interualla temporum secundum praefinitos dies? \n an forte non, sicut ea secundum motus eorum naturales nunc \n experimur, ita etiam cum primitus instituta sunt cogitare \n debemus, sed secundum mirabilem atque ineffabilem uirtutem \n sapientiae dei, quae adtingit a fine usque ad finem fortiter et \n disponit omnia suauiter? neque enim et ipsa gradibus adtingit \n aut tamquam gressibus peruenit. quapropter quam facilis ei \n efficacissimus motus est, tam facile deus condidit omnia, \n quoniam per illam sunt condita, ut hoc, quod nunc uidemus \n temporalibus interuallis ea moueri ad peragenda, quae suo \n cuique generi conpetunt, ex illis rationibus insitis ueniat, \n quas tamquam seminaliter sparsit deus in ictu condendi. cum \n dixit, et facta sunt; mandauit, et creata sunt. \n \n Non itaque tarde institutum est, ut essent tarda, quae \n tarda sunt, nec ea mora sunt condita saecula, qua transcurrunt. \n hos enim numeros tempora peragunt, quos cum crearentur \n non temporaliter acceperunt. alioquin si rerum naturales \n motiones dierumque istorum, quos nouimus, usitata spatia, \n cum haec primitus uerbo dei facta sunt, cogitemus, non uno, \n die opus erat, sed pluribus, ut ea, quae radicibus pullulant \n terramque uestiunt, subter primitus germinarent, deinde certo \n numero dierum pro suo quaeque genere in auras erumperent, \n etiam si hoc usque fieret, quod de creata natura eorum die \n uno, id est tertio factum scriptura narrauit. deinde quot \n diebus opus erat, ut aues uolarent, si a suis primordiis\n\n \n\n \n \n \n existentes ad plumas et pennas per naturae suae numeros peruenerunt? \n an forte oua tantum creata erant, cum quinto die \n dictum est, quod eiecerint aquae omne uolatile pennatum \n secundum suum genus? aut si propterea recte hoc dici potuit, \n quia in illo humore ouorum iam erant omnia, quae per \n numeros certos dierum coalescunt et explicantur quodammodo, \n quia inerant iam ipsae numerosae rationes incorporaliter corporeis \n rebus intextae, cur non et ante oua id ipsum recte dici \n potuerit, cum iam eaedem rationes in elemento humido fierent, \n quibus alites per temporales sui cuiusque generis moras oriri \n et perfici possent? de quo enim creatore scriptura ista narrauit. \n quod sex diebus consummauerit opera sua, de illo alibi non \n utique dissonanter scriptum est, quod creauerit omnia simul. \n ac per hoc et istos dies sex uel septem. uel potius unum \n sexies septiesue repetitum, simul fecit, qui fecit omnia simul. \n quid ergo opus erat sex dies tam distincte dispositeque \n narrari? quia scilicet hi, qui non possunt uidere, quod dictum \n est: creauit omnia simul, nisi cum eis sermo tardius \n incedat, ad id, quo eos ducit, peruenire non possunt. \n \n \n","34":"\n Quomodo ergo dicimus septies repetitam lucis illius \n praesentiam per angelicam cognitionem a uespere ad mane, \n cum ipsa tria simul, id est et diem et uesperam et mane \n semel ei habere suffecerit, cum simul uniuersam creaturam, \n sicut simul facta est, et in primis atque incommutabilibus\n\n \n\n \n \n \n rationibus, per quas condita est, contemplaretur propter diem \n et in eius ipsius natura cognosceret propter uesperam et \n creatorem ex ipsa etiam inferiore cognitione propter mane \n laudaret? aut quomodo praecedebat mane, ut in uerbo cognosceret, \n quid esset deo postea faciendum, id ipsum etiam consequenter \n uespere cognitura, si prius et posterius nihil factum \n est, quia omnia simul facta sunt? immo uero et prius atque \n posterius per sex dies quae commemorata sunt facta sunt, \n et simul omnia facta sunt, quia et haec scriptura, quae per \n memoratos dies narrat opera dei, et illa, quae simul eum dicit \n fecisse omnia, uerax est; et utraque una est, quia uno spiritu \n ueritatis inspirante conscripta est. \n \n Sed in liis his rebus, in quibus quid prius sit uel posterius, \n interualla temporum non demonstrant, quamuis utrumque dici \n possit, id est et simul et prius atque posterius, facilius tamen \n intellegitur quod dicitur simul quam quod prius atque postelius posterius : \n uelut cum solem intuemur orientem, certe manifestum \n est, quod ad eum acies nostra peruenire nou non posset, nisi \n transiret totum aeris caelique spatium, quod inter nos et \n ipsum est. hoc autem cuius longinquitatis sit, quis aestimare \n sufficiat? nec utique perueniret eadem acies uel radius oculorum \n nostrorum ad transeundum aerem, qui est super mare, \n nisi prius transisset eum, qui est super terram, in qualibet \n mediterranea regione simus, ab eo loco, ubi sumus, usque ad \n litus maris. deinde, si ad eandem lineam contuitus nostri \n adhuc post mare terrae adiacent, eum quoque aerem, qui \n super illas transmarinas terras est, transire acies nostra non \n potest, nisi prius peracto spatio aeris illius, qui super mare,\n\n \n \n \n quod primum occurrit, extenditur. faciamus iam post illas \n transmarinas terras nonnisi oceanum remanere. numquid et \n aerem, qui super oceanum diffunditur, potest transire acies \n nostra, nisi prius transierit quidquid aeris citra oceanum supra \n terram est? oceani autem magnitudo inconparabilis perhibetur; \n sed quantacumque sit, prius oportet aerem, qui supra \n est, transeant radii nostrorum oculorum et postea quidquid \n ultra est tum demum ad solem perueniant, quem uidemus. \n num igitur quia totiens hic diximus \u201eprius\" et \"postea-, ideo \n non simul omnia uno ictu transit noster obtutus? si enim clausis \n oculis faciem contra uisuri solem ponamus, nonne mox, ut eos \n aperuerimus, ibi potius aciem nostram nos inuenisse, quam illuc \n eam perduiisse perduxisse putabimus, ita ut nec ipsi oculi prius aperti \n fuisse uideantur quam illa quo intenderat peruenisse? et certe \n iste corporeae lucis est radius, emicans ex oculis nostris et \n tam longe posita tanta celeritate contingens, ut aestimari \n conpararique non possit. nempe hic et illa omnia tam ampla \n inmensaque spatia simul uno ictu transiri manifestum est et. \n quid prius posteriusque transeatur, nihilo minus certum est. \n \n Merito resurrectionis nostrae celeritatem cum exprimere \n uellet apostolus, in ictu oculi dixit fieri. neque enim aliquid \n in rerum corporearum motibus uel ictibus potest celerius \n inueniri. quodsi oculorum carnalium acies celeritate potest \n tantum, quid mentis acies uel humanae? quanto magis angelicae? \n quid iam de ipsius summae dei sapientiae celeritate \n dicatur, quae adtingit ubique propter suam munditiam, et \n nihil inquinatum in eam incurrit? in his ergo, quae simul\n\n \n\n \n \n \n facta sunt, nemo uidet, quid prius posteriusue fieri debuerit, \n nisi in illa sapientia, per quam facta sunt omnia per ordinem \n simul. \n \n \n","35":"\n Dies ergo ille, quem deus primitus fecit. si spiritalis rationalisque \n creatura est, id est angelorum supercaelestium atque \n uirtutum, praesentatus est omnibus operibus dei hoc ordine \n praesentiae. quo ordine scientiae, qua et in uerbo dei facienda \n praenosceret et in creatura facta cognosceret non per interuallorum \n temporalium moras, sed prius et posterius habens \n in conexione creaturarum, in efficacia uero creatoris omnia \n simul. sic enim fecit, quae futura essent, ut non temporaliter \n faceret temporalia, sed ab eo facta currerent tempora. ac per hoc \n isti dies septem, quos lux corporis caelestis circumeundo \n explicat atque replicat, secundum quandam umbram significationis \n admonent nos quaerere illos dies, in quibus lux \n creata spiritalis omnibus operibus dei per senariam numeri \n perfectionem praesentari potuerit, atque inde in septimam \n requiem dei mane habere, nesperam uesperam non habere, ut non hoc \n sit deo requieuisse in die septimo, tamquam ipso die septimo \n eguerit ad requiem suam, sed quod in conspectu angelorum \n suorum requieuerit ab omnibus operibus suis, quae fecit, non \n utique nisi in se ipso, qui factus non est; id est, ut creatura \n eius angelica, quae cognoscendis omnibus operibus eius in \n ipso et in illis tamquam dies cum uespera praesentata est, \n nihil post omnia ualde bona opera eius melius cognosceret \n quam illum ab omnibus in se ipso requiescere nullo eorum \n egente, quo sit beatior.\n\n \n \n \n"},"5":{"1":"\n Hic est liber creaturae caeli et terae, (?) cum factus \n est dies, (?) fecit deus caelum et terram et omne uiride \n agri, antequam esset super terram, et omne fenum \n agri, antequam exortum est. non enim pluerat deus \n super terram et homo non erat, qui operaretur terram. \n fons autem ascendebat de terra et inrigabat omnem \n faciem terrae. nunc certe firmior fit illa sententia, qua \n intellegitur unum diem fecisse deum, unde iam illi sex uel \n septem dies unius huius repetitione numerari potuerint, quandoquidem \n apertius sancta scriptura iam dicit, concludens \n quodammodo cuncta, quae ab initio usque ad hunc locum \n dixerat, atque infert: hic est liber creaturae uel facturae \n caeli et terrae, cum factus est dies. neque enim quisque \n dicturus est caelum et terram hic ita commemorata, sicut \n dictum erat, antequam conditus insinuaretur dies, in principio \n fecit deus caelum et terram. illud enim si eo modo \n intellegitur, ut aliquid deus fecerit sine die, priusquam faceret \n diem, qua ratione id possit accipi suo loco dixi, quod dicendum \n putaui, nulli intercludens melius intellegendi licentiam. \n nunc autem, hic est, inquit, liber creaturae caeli et \n terrae, cum factus est dies, satis, ut opinor, ostendens non \n hic se ita commemorasse caelum et terram, sicut in principio, \n antequam fieret dies, cum tenebrae essent super abyssum, \n sed quomodo factum est caelum et terra, cum factus est \n dies, id est iam formatis atque distinctis partibus et generibus\n\n \n\n \n \n \n rerum, quibus uniuersa creatura disposita atque conposita \n reddit hanc speciem, quae mundus uocatur. \n \n Illud hic ergo caelum commemoratum est, quod cum \n creasset deus firmamentum uocauit, cum omnibus, quae in \n illo sunt, et ea terra, quae cum abysso imum obtinebat locum, \n cum omnibus, quae in ea sunt. sequitur enim et adiungit: \n fecit deus caelum et terraut terram , ut caeli et terrae nomine \n et praemisso, antequam factum diem commemoraret, et repetito, \n cum commemorasset, non sinat suspicari ita se nunc \n caelum et terram nominasse, sicut in principio, antequam \n esset creatus dies. sic enim uerba contexuit: hic est liber \n creaturae caeli et terrae, cum factus est dies, fecit \n deus caelum et terram, ut, si quisquam uelit sic intellegere, \n quod superius positum est: liber creaturae caeli \n et terrae, quemadmodum dictum est: in principio fecit \n deus caelum et terram, priusquam conderet diem, quia \n prius et hic commemorata sunt caelum et terra et postea \n factus est dies, corrigatur consequentibus uerbis, quia et post \n commemoratum factum diem rursus caeli et terrae nomen \n adiunctum est. \n \n \n Quamquam etlioc , quod positum est \"cum\" et sic adiunctum, \n factus est dies, cuiuis contentioso extorqueat alium intellectum \n esse non posse. si enim ita esset interpositum, ut \n diceretur: hic est liber creaturae caeii caeli et terrae. factus est \n dies, fecit deus caelum et terram, quisquam forte arbitraretur \n librum creaturae caeli et terrae sic appellatum, quomodo \n appellatum est: in principio fecit deus caelum et terram ante\n\n \n \n \n conditum diem, ac deinde subiunctum: factus est dies, \n sicut ibi postea narratum est, quod deus fecerit diem : inde \n continuo rursum dictum: fecit deus caelum et terram, \n tamquam sic iam, quemadmodum haec facta sunt post conditum \n diem. sed quia ita interpositum est, ut diceretur: cum \n factus est dies. siue hoc superioribus uerbis conectas, ut \n sit una sententia: hic est liber creaturae caeli et terrae, \n cum factus est dies, siue inferioribus, ut item hoc modo \n sit plena sententia: cum factus est dies, fecit deus \n caelum et terram, procul dubio cogit eo modo se intellegi \n caelum et terram commemorasse, quomodo facta sunt, cum \n factus est dies. deinde cum dictum esset: fecit deus caelum \n et terram, additum est: et omne uiride agri, quae certe \n manifestum est tertio die facta. unde liquidius adparet eundem \n illum esse unum diem, quem fecit deus, quo repetito factus \n est et secundus et tertius et ceteri usque ad septimum diem. \n \n \n","2":"\n Cum autem nomine caeli et terrae usitato more scripturarum \n nunc uniuersam creaturam uoluerit accipi, quaeri potest \n cur addiderit: et omne uiride agri. quod mihi uidetur ideo \n posuisse, ut significantius intimaret, quem diem commendauerit, \n quod ait: cum factus est dies. cito enim quisquam \n putaret hunc diem lucis corporeae commendatum, quo circumeunte \n nobis uicissitudo diurni nocturnique temporis exhibetur. \n sed cum creaturarum conditarum ordinem recolimus et inuenimus \n omne uiride agri tertio die creatum, antequam sol fieret. \n qui quarto die factus est, cuius praesentia dies iste cotidianus \n usitatusque peragitur, quando audimus: cum factus est \n dies, fecit deus caelum et terram et omne uiride agri,\n\n \n \n \n admonemur de ipso die cogitare, quem siue corporalem in \n nescio qua luce nobis incognita sine siue spiritalem in societate \n unitatis angelicae non tamen talem, qualem hic nouimus, \n intellectu uestigare conemur. \n \n \n","3":"\n Illud etiam non ab re fuerit intueri, quod, cum posset \n dicere: hic est liber creaturae caeli et terrae, cum fecit deus \n caelum et terram, ut in caelo et terra intellegeremus quidquid \n in eis est, sicut loqui diuina scriptura consueuit, ut \n nomine caeli et terrae saepissime, interdum addito et maris, \n uniuersam insinuet creaturam, aliquando adiungens et dicens: \n et quae sunt in eis, ut, quidquid horum diceret, ibi intellegeremus \n et diem, siue quem primitus condidit, siue istum, \n quem praesentia solis facit: non ita dixit, sed interposuit \n diem dicens: cum factus est dies. nec ita locutus est, ut \n diceret: hic est liber creaturae diei et caeli et terrae, tamquam \n hoc ordine, quo facta narrantur, nec ita: hic est liber creaturae \n caeli et terrae, cum factus est dies et caelum et terra, cum \n fecit deus caelum et terram et omne uiride agri, nec ita: \n hic est liber creaturae caeli et terrae, cum fecit deus diem et \n caelum et terram et omne uiride agri, nec ita: hic est liber \n creaturae caeli et terrae. fecit deus diem et caelum et terram \n et omne uiride agri \u2014 hos enim magis locutionis modos loquendi \n consuetudo poscebat -: sed ait: hic est liber creaturae \n caeli et terrae, cum factus est dies, fecit deus \n caelum et terram et omne uiride agri, tamquam illud \n insinuans, cum factus est dies, tunc fecisse deum caelum et \n terram et omne uiride agri.\n\n \n\n \n \n \n \n Porro autem superior narratio factum diem primitus indicat \n cumque eumque unum diem deputat; post quem secundum adnumerat, \n quo factum est firmamentum, et tertium, quo species terrae \n marisque digestae sunt et lignum atque herbam terra produxit. \n an forte hoc illud est, quod in libro superiore moliebamur \n ostendere deum simul fecisse omnia, quandoquidem \n narrationis illa contextio, cum sex dierum ordine creata cuncta \n et consummata memorasset, nunc ad unum diem omnia rediguntur \n nomine caeli et terrae adiuncto etiam fruticum genere? \n nimirum propter quod supra dixi, ut. si fortassis ex hac \n nostra consuetudine intellegeretur dies, corrigeretur lector, \n cum recoleret uiride agri ante istum solarem diem deum \n dixisse, ut terra produceret. ita iam non ex alio sanctae \n scripturae libro profertur testimonium, quod omnia simul deus \n creauerit, sed uicina testificatio paginae consequentis ex hac \n re nos admonet dicens: cum factus est dies, fecit deus \n caelum et terram et omne uiride agri, ut istum diem \n et septies intellegas repetitum, ut fierent septem dies et, cum \n audis tunc facta omnia, cum factus est dies, illam senariam \n uel septenariam repetitionem sine interuallis morarum spatiorumque \n temporalium factam, si possis, adprehendas, si autem \n nondum possis, haec relinquas conspicienda ualentibus, tu \n autem cum scriptura non deserente infirmitatem tuam et \n materno incessu tecum tardius ambulante proiicias proficias , quae sic \n loquitur, ut altitudine superbos inrideat, profunditate adtentos \n terreat, ueritate magnos pascat, affabilitate paruulos nutriat.\n\n \n\n \n \n \n \n \n","4":"\n Quid sibi ergo uult etiam quod sequitur? nam ita sermo \n contexitur: cum factus est dies, fecit deus caelum et \n terram et omne uiride agri, antequam esset super \n terram, et omne fenum agri, antequam exortum est. \n quid est hoc? nonne quaerendum est, ubi ea fecerit, antequam \n essent super terram et antequam exorta sunt? quis enim non \n procliuius crederet tunc ea deum fecisse, cum eiorta exorta sunt, \n non antequam exorta sunt, nisi admoneretur lioc hoc diuino eloquio \n ista deum ante fecisse, quam exorerentur, ut, si ubi facta \n sint inuenire non possit, credat tamen ante facta quam exorta \n quisquis huic scripturae pie credit; inpie quippe non \n credit. \n \n Quid ergo dicemus? an, quod nonnulli putauerunt, in ipso \n uerbo dei facta omnia. antequam exorerentur in terra? sed, si \n . hoc modo facta sunt, non cum factus est dies, sed antequam \n fieret dies, facta sunt; aperte autem scriptura dicit: cum \n factus est dies, fecit deus caelum et terram et omne \n uiride agri, antequam esset super terram, et omne \n fenum, antequam exoreretur. si ergo cum factus est dies, \n non utique antequam fieret dies, ac per hoc non in uerbo, \n quod patri coaeternum est, antequam dies, antequam omnino \n aliquid fieret, sed cum factus est dies. nam illa, quae in \n uerbo dei ante omnem creaturam sunt, non utique facta sunt; \n haec autem facta sunt, cum factus est dies, sicut scripturae \n uerba declarant, sed tamen antequam essent super terram et \n antequam exorerentur: quod de uiridibus et feno agri dictum \n est.\n\n \n \n \n \n Ubi ergo? an in ipsa terra causaliter et rationabiliter, sicut \n in seminibus iam sunt omnia, antequam euoluant quodammodo \n atque explicent incrementa et species suas per numeros temporum? \n sed ista semina, quae uidemus, iam super terram \n sunt, iam exorta sunt. an non erant super terram, sed infra \n terram, et ideo, antequam exorta sunt, facta sunt, quia tunc \n exorta sunt, cum semina germinarunt et accessu incrementorum \n in auras eruperunt, quod per moras temporum nunc fieri \n uidemus suo cuique generi distributas? num ergo semina tunc \n facta sunt, cum factus est dies, et in ipsis erat omne uiride \n agri et omne fenum nondum ea specie, qua sunt super \n terram iam exorta, sed ea ui, qua sunt in rationibus seminum? \n semina ergo primum terra produxit? sed non ita scriptura \n loquebatur, cum diceret: et produxit terra herbam pabuli, \n uel herbam feni, seminans semen secundam genus \n et secundum similitudinem, et lignum fructuosum \n faciens fructum, cuius semen suum in\\' se secundum \n genus super terram. his enim uerbis magis adparet semina \n esse orta ex herbis et lignis, non autem illa ex seminibus, \n sed ex terra, praesertim quia et ipsa uerba dei sic se habent. \n non enim ait: germinent semina in terra herbam feni et \n lignum fructuosum, sed ait: germinet terra herbam feni \n seminans semen, ut semen ex herba, non herbam \n insinuaret ex semine. et sic est factum. et produxit terra, \n id est: prius sic est factum in cognitione illius diei, et produxit \n terra. iam, ut hoc fieret etiam in ipsa creatura, quae \n condita est.\n\n \n\n \n \n \n \n Quomodo ergo, antequam essent super terram et antequam \n exorerectur exorerentur ? quasi eis aliud fuerit fieri cum caelo et terra, \n quando factus est dies ille inusitatus atque incognitus nobis, \n quem primum deus fecit, aliud autem exoriri iam super \n terram, quod non fit nisi per hos dies, quos circuitus solis \n facit per temporum moras suo cuique generi adcommodatas? \n quod si ita est diesque ille societas atque unitas supercaelestium \n angelorum atque uirtutum est, procul dubio longe \n aliter nota est angelis creatura dei, aliter nobis; excepto, \n quod eam in uerbo dei nouerunt, per quod facta sunt omnia, \n etiam in se ipsa dico longe aliter eis notam esse quam nobis: \n illis enim primordialiter, ut ita dicam. uel originaliter, sicut \n eam deus primitus condidit et post eam conditionem a suis \n operibus requieuit non condendo aliquid amplius, nobis autem \n secundum rerum antea conditarum administrationem iam per \n ordines temporum, secundum quam deus iam illis rebus \n senaria perfectione consummatis usque modo operatur. \n \n Causaliter ergo tunc dictum est produxisse terram herbam \n et lignum, id est producendi accepisse uirtutem. in ea quippe \n iam tamquam in radicibus, ut ita dixerim, temporum facta erant, \n quae per tempora futura erant; nam utique postea plantauit \n deus paradisum iuxta orientem et eiecit ibi de terra omne \n lignum speciosum ad aspectum et bonum ad escam.. nec tamen \n dicendum est eum tunc aliquid addidisse creaturae, quod \n ante non fecerat, quod uelut illi perfectioni , qua omnia bona\n\n \n\n \n \n \n ualde sexto die consummauit post esset addendum; sed quia \n iam omnes naturae fructicum atque lignorum in prima conditione \n factae fuerant, a qua conditione deus requieuit, mouens \n deinde administransque per temporales cursus illa ipsa, quae \n condidit et a quibus conditis requieuit, non solum tunc \n plantauit paradisum, sed etiam nunc omnia, quae nascuntur. \n quis enim alius etiam nunc ista creat, nisi qui usque nunc \n operatur? sed creat haec modo ex his, quae iam sunt; tunc \n autem ab illo, cum omnino nulla essent, creata sunt, cum \n factus et dies ille, qui etiam ipse omnino non erat, spiritalis \n uidelicet atque intellectualis creatura. \n \n \n","5":"\n Faetae Factae itaque creaturae motibus coeperunt currere tempora: \n unde ante creaturam frustra tempora requiruntur, quasi possint \n inueniri ante tempora tempora. motus enim si nullus esset \n uel spiritalis uel corporalis creaturae, quo per praesens praeteritis \n futura succederent, nullum esset tempus omnino. moueri \n autem creatura non utique posset, si non esset. potius ergo \n tempus a creatura quam creatura coepit a tempore, utrumque \n autem ex deo; ex ipso enim et per ipsum et in ipso sunt \n omnia. nec sic accipiatur quod dictum est: tempus a creatura \n coepit, quasi tempus creatura non sit, cum sit creaturae motus \n ex alio in aliud consequentibus rebus secundum ordinationem \n administrantis dei cuncta quae creauit. quapropter cum primam \n conditionem creaturarum cogitamus, a quibus operibus suis \n deus in die septimo requieuit, nec illos dies sicut istos \n solares nec ipsam operationem ita cogitare debemus, quemadmodum \n nunc aliquid deus operatur in tempore, sed\n\n \n\n \n\n \n \n \n quemadmodum operatus est, unde inciperent tempora, quemadmodum \n operatus est omnia simul, praestans eis etiam ordinem non \n interuallis temporum, sed conexione causarum, ut ea, quae \n simul facta sunt, senario quoque illius diei numero praeaentato \n perficerentur. \n \n \n Non itaque temporali, sed causali ordine prius facta est \n informis formabilisque materies, et spiritalis et corporalis, de \n qua fieret, quod faciendum esset, cum et ipsa, priusquam \n instituta est, non fuisset; nec instituta est nisi ab illo utique \n summo deo et uero, ex quo sunt omnia. quae siue caeli et \n terrae nomine significata sit, quae in principio fecit deus \n ante unum illum diem, quem condidit, propterea iam sic \n appellata, quia inde facta sunt caelum et terra, siue nomine \n terrae inuisibilis et inconpositae atque abyssi tenebrosae, iam \n in primo libro tractatum est. \n \n \n In his uero, quae iam ex informitate formata sunt euidentiusque \n appellantur creata uel facta uel condita, primum \n factus est dies; oportebat enim, ut primatum creaturae \n obtineret illa natura, quae creaturam per creatorem, non \n creatorem per creaturam posset agnoscere. secundo firmamentum, \n unde corporeus incipit mundus. tertio species maris \n et terrae, atque in terra potentialiter, ut ita dicam, natura \n herbarum atque lignorum. sic enim terra ad dei uerbum ea \n produxit, antequam exorta essent, accipiens omnes numeros \n eorum, quos per tempora exereret secundum suum genus. \n deinde, posteaquam haec uelut habitatio rerum condita est, \n quarto die luminaria et sidera creata sunt, ut prius pars \n mundi superior rebus, quae intra mundum mouentur, uisibilibus \n ordinaretur. quinto aquarum natura, quia caelo aerique \n coniungitur, produxit ad dei uerbum indigenas suos, omnia\n\n \n \n \n scilicet natatilia et uolatilia; et haec potentialiter in numeris, \n qui per congruos temporum motus exererentur. sexto terrestria \n similiter animalia, tamquam ex ultimo elemento mundi ultima, \n nihilominus potentialiter, quorum numeros tempus postea \n uisibiliter explicaret. \n \n \n Hunc omnem ordinem creaturae ordinatae dies ille cognouit; \n et per hanc cognitionem sexies quodammodo praesentatus \n tamquam sex dies exhibuit, cum sit unus dies ea, quae facta \n sunt, in creatore primitus et in ipsis consequenter agnoscens \n nec in ipsis remanens, sed eorum etiam posteriorem cognitionem \n ad dei referens dilectionem, uesperam et mane et meridiem \n in omnibus praebuit, non per moras temporum, sed propter \n ordinem conditorum. postremo quietis sui creatoris, quia in \n se requiescit ab omnibus operibus suis. notitiam repraesentans, \n in qua non habet uesperam, benedici et sanctiticari sanctificari ob hoc \n meruit. unde ipsum septenarium numerum sancto spiritui \n quodammodo dedicatum commendat scriptura et nouit ecclesia. \n \n Hic est ergo liber creaturae caeli et terrae, quia in principio \n fecit deus caelum et terram secundum materiae quandam, \n ut ita dicam, formabilitatem, quae consequenter uerbo eius \n formanda fuerat, praecedens formationem suam non tempore, \n sed origine. nam utique cum formaretur, primum factus est \n dies; cum factus est dies, fecit deus caelum et terram et \n omne uiride agri, antequam esset super terram, et omne \n fenum agri, antequam exoreretur, sicut tractauimus uel si \n quid liquidius et congruentius uideri et dici potuit aut potuerit. \n \n \n","6":"\n Quod autem sequitur: non enim pluerat deus super\n\n \n\n \n\n \n \n \n terram, et homo non erat. qui operaretur terram, quo \n pertineat et quid nobis insinuet, indagare difficile est. tamquam \n ideo, antequam exortum est, fecit deus fenum agri, \n quia nondum pluerat super terram; si enim post plumam pluuiam \n fenum fecisset, pluuia magis exortum quam factum ab eo \n uideretur. quid enim? quod post pluuiam exoritur, ab alio fit \n nisi ab eodem deo? cur autem non erat homo, qui operaretur \n terram? nonne iam sexto die fecerat hominem et septimo \n requieuerat ab omnibus operibus suis? an hoc recapitulando \n commemorat, quoniam, quando fecit deus omne uiride agri et \n omne fenum, nondum pluerat super terram, et nondum erat \n homo? tertio quippe die fecit ista, hominem autem sexto. \n sed cum fecit deus omne uiride atque omne fenum agri, antequam \n exortum est super terram, non solum homo non erat. \n qui operaretur terram, sed nec ipsum fenum erat super \n terram, quod utique ante dicit factum quam exortum. an ideo \n die tertio deus fecit ista, quia nondum erat homo, qui operando \n terram faceret ea? quasi uero tam multa ligna et tam \n multa genera herbarum non sine ulla opera hominum nascuntur \n ex terra. \n \n \n An ob hoc utrumque positum est, et quia nondum pluerat \n super terram et quia nondum erat homo, qui operaretur \n terram? ubi enim opera humana non est, per pluuiam ista \n nascuntur. sunt autem quaedam, quae etiam per pluuiam non \n nascuntur, nisi opera humana accedat. ideo nunc utrumque \n adiutorium necessarium est, ut cuncta nascantur; tunc autem \n utrumque defuit. ideo fecit haec deus potentia uerbi sui sine\n\n \n \n \n pluuia et sine opere humano. nam etiam nunc ipse facit, sed \n iam per pluuiam et per hominum manus, quamuis neque qui \n plantat est aliquid neque qui rigat, sed qui incrementum \n dat, deus. \n \n Quid est ergo, quod adiungit: fons autem ascendebat \n de terra et inrigabat omnem faciem terrae? ille quippe \n fons tanta largitate manans sicut Nilus Aegypto posset uniuersae \n terrae esse pro pluuia. quid itaque pro magno conmendatum \n est, antequam plueret, fecisse deum illa gignentia, \n cum tantum posset adiuuare pluuia, quantum fons inrigans \n terram? uerum et si aliquid minus, minora illa fortasse, non \n tamen nulla nascerentur. an hinc etiam more suo scriptura \n tamquam infirmis infirmiter loquitur et tamen innuit aliquid, \n quod intellegat qui ualuerit? nimirum enim sicut isto die \n paulo superius commemorato significauit unum diem factum \n a deo et tunc deum fecisse caelum et terram, cum factus \n est dies, ut, quomodo possemus, cogitaremus simul omnia \n deum fecisse, quamuis superior sex dierum enumeratio uelut \n temporum interualla ostendisse uideretur, ita, cum dixisset \n cum caelo et terra deum fecisse omne uiride agri, antequam \n esset super terram, et omne fenum agri, antequam exortum \n est, addidit: nondum enim pluerat deus super terram, \n nec erat homo, qui operaretur terram, tamquam diceret: \n non ea sic fecit deus, quemadmodum facit nunc talia, cum \n pluit et cum operantur homines. haec enim iam per moras\n\n \n\n \n \n \n temporum fiunt, quae tunc non erant, cum fecit omnia simul, \n unde etiam tempora inciperent. \n \n \n","7":"\n Quod ergo sequitur: fons autem ascendebat de \n terra et inrigabat omnem faciem terrae, hinc iam, quantum \n arbitror, intimatur, quae fiant secundum interualla temporum \n ex illa prima conditione creaturarum, ubi facta sunt \n omnia simul. et recte ab eo coepit elemento, ex quo cuncta \n genera nascuntur uel animalium uel herbarum atque lignorum, \n ut agant temporales numeros suos naturis propriis distributos. \n omnia quippe primordia seminum, siue unde omnis caro siue \n unde omnia frutecta gignuntur, umida sunt et ex umore concrescunt. \n insunt autem illis efficacissimi numeri trahentes \n secum sequaces potentias ex illis perfectis operibus dei, a \n quibus in die septimo requieuit. \n \n Uerum tamen quis iste sit fons ad inrigandam faciem terrae \n omnis idoneus, merito quaeritur. si enim fuit et obstrusus \n est uel siccatus, causa quaerenda est. nunc enim uidemus \n nullum esse fontem, quo inrigetur omnis facies terrae. fortassis \n ergo peccatum hominum hanc etiam poenam conmeruit, \n ut tanta illius fontis repressa largitas facillimam terris auferret \n fecunditatem, ut incolentium augeretur labor. posset hoc, \n quamuis nulla id scriptura narrauerit, adfirmare humana \n suspicio, nisi illud occurreret, quod peccatum hominum, cui \n poena laboris inposita est, post paradisi delicias extitit; \n paradisus autem habebat praegrandem fontem suum, de quo \n post diligentius suo loco loquendum est, ex cuius uno capite\n\n \n\n \n \n \n quattuor magna fluroina flumina et nota gentibus manare narrantur. \n ubi ergo erat iste fons aut ista flumina, quando ille unus \n maximus ascendebat de terra et inrigabat omnem faciem \n terrae? certe enim tunc non Geon, qui dicitur Nilus, unus \n ex illis quattuor, rigabat Aegyptum, quando fons ascendebat \n de terra et non Aegyptum tantum, sed omnem faciem terrae \n satiabat . \n \n An primo deum uoluisse credendum est uno fonte maximo \n inrigare omnem terram, ut ea, quae in illa principaliter condiderat. \n accepto humoris adiutorio iam etiam per temporalia \n spatia gignerentur pro suorum generum diuersitate \n etiam diuersis numeris dierum, et postea plantato paradiso \n repressisse illum fontem multisque fontibus, sicut eam nunc \n uidemus, inpleuisse terram, de paradisi autem uno fonte \n quattuor ingentia flumina diuisisse, ut et terra cetera creaturarum \n suarum plena generibus congruos numeros suorum \n temporum agentibus fontes etiam suos haberet ac fluuios et \n paradisus loco electiore plantatus quattuor illa flumina ex \n capite sui fontis emitteret? aut ex ipso uno fonte paradisi \n multo largius exundante prius totam rigasse terram atque ad \n parienda per temporum numeros genera, quae in ea sine interuallis \n temporum creauerat, fecundasse ac postea repressisse \n in eo loco aquarum eruptionem uastissimam, ut de diuersis \n per omnem terram capitibus fluminum ac fontium iam manarent, \n ac deinde in regione illius fontis non iam uniuersam terram \n rigantis, sed memorabiles quattuor solos illos fluuios\n\n \n \n \n emittentis plantasse paradisum, ubi hominem, quem fecerat, conlocaret? \n \n \n","8":"\n Quia enim non omnia scripta sunt, quemadmodum post \n illam primam rerum conditionem tempora cucurrerint seque \n secutae sint administrationes creaturarum, quae primitus factae \n sextoque die illo consummatae sunt, sed quantum satis iudicauit \n spiritus, qui inerat scribenti ea, quae non solum ad \n factarum rerum notitiam, sed etiam ad futurarum praefigurationem \n ualerent, nescientes coniectamus. quid fieri potuerit, \n quod ille non nesciens praetermisit, tantum id conantes \n pro modulo nostro, quantum adiuuamur,\\' efficere, ne aliqua \n absurditas uel repugnantia putetur esse in scripturis sanctis, \n quae opinionem lectoris offendat et, dum existimat fieri non \n potuisse, quae facta esse scriptura conmemorat, uel resiliat \n a fide uel non accedat ad fidem. \n \n \n \n","9":"\n Proinde cum de isto fonte quaerimus, quomodo id, quod \n dictum est: ascendebat de terra et inrigabat omnem \n faciem terrae, non inpossibile uideatur, si ea, quae diximus, \n inpossibilia cuiquam uidentur, quaerat ipse aliud, quo tamen \n uerax ista scriptura monstretur, quae procul dubio uerax \n est, etiamsi non monstretur. nam si argumentari uoluerit, \n quo eam falsam esse conuincat, aut ipse nulla uera de creaturarum \n conditione atque administratione dicturus est aut, \n si uera dixerit, istam nop non intellegendo falsam putabit; uelut \n si contendat ideo non potuisse uno quantolibet fonte omnem\n\n \n \n \n terrae faciem rigari, quia, si montes non rigabat, non omnem \n terrae faciem rigabat; si autem etiam montes rigabat, non \n erat iam inpertitio saginae, sed diluuii inundatio: quod si terra \n tunc sic erat, totum mare erat, et nondum discreta erat arida. \n \n \n","10":"\n Cui respondetur, quia hoc uicibus temporum posset, \n sicut certo tempore per plana Aegypti Nilus restagnat et alio \n tempore ad ripas suas redit. aut si iste nescio cuius ignotae \n ac longinquae partis mundi aquis et pruinis hiemalibus anniuersaria \n creditur incrementa conligere, quid de oceani alternis \n aestibus, quid de quibusdam litoribus, quae late nudantur \n fluctibus uicissimque operiuntur, dici potest? ut omittam, \n quod de quorundam fontium mira uicissitudine perhibetur, \n certo annorum interuallo sic eos inundare, ut totam illam \n regionem rigent, cui alio tempore ex altis puteis ad potandum \n sufficientem praebent aquam. cur sit ergo incredibile, si ex \n uno abyssi capite alterna inundatione fluente atque refluente \n tunc uniuersa terra rigata est? quodsi ipsius abyssi magnitudinem \n ea parte excepta, quod mare dicitur et euidenti \n amplitudine atque amaris fluctibus terras ambit, in ea sola \n parte, quam reconditis sinibus terra continet, unde se omnes \n fontes amnesque diuersis tractibus uenisque distribuunt et \n suis quique locis erumpunt, fontem uoluit scriptura appellare, \n non fontes, propter naturae unitatem eumque per innumerabiles \n uias antrorum atque rimarum ascendentem de terra et ubique \n dispertitis quasi crinibus inrigantem omnem faciem terrae\n\n \n \n \n non continua specie tamquam maris aut- stagni, sed sicut \n uidemus ire aquas per alueos fluminum flexusque riuorum et \n eorum excessu uicina perfundere, quis non accipiat, nisi qui \n contentioso spiritu laborat? potest quippe etiam ita dicta \n intellegi omnis terrae facies inrigata, quemadmodum dicitur \n omnis uestis facies colorata. etiamsi non continuatim, sed \n maculatim fiat, praesertim quia tunc in nouitate terrarum \n etsi non omnia. plura tamen plana fuisse credibile est, qua \n latius possent erumpentia fluenta dispergi atque distendi. \n \n Quapropter de istius fontis magnitudine uel multitudine, \n qui siue unam habuit alicunde eruptionem siue propter aliquam \n in terrae occultis sinibus unitatem, unde omnes aquae super \n terram scatent omnium fontium magnorum atque paruorum. \n unus fons dictus est, per omnes dispertitiones suas ascendens \n de terra et inrigans omnem faciem terrae, siue etiam, quod \n est credibilius, quia non ait: unus fons ascendebat de terra. \n sed ait: fons autem. ascendebat de terra, pro numero \n plurali posuit singularem, ut. sic intellegamus fontes multos \n per nniuersam uniuersam terram loca uel regiones proprias inrigantes, \n sicut dicitur miles et multi intelleguntur, sicut dicta est \n lucusta et rana in plagis, quibus Aegyptii percussi sunt, cum \n esset innumerabilis lucustarum numerus et ranarum: iam non \n diutius laboremus. \n \n \n","11":"\n Sed illud etiam atque etiam consideremus, utrum possit \n nobis per omnia constare sententia, qua dicebamus aliter \n operatum deum omnes creaturas prima conditione, a quibus\n\n \n\n \n \n \n operibus in die septimo requieuit, aliter ista eorum administratione, \n qua usque nunc operatur : id est, tunc omnia \n simul sine ullis temporalium morarum interuallis, nunc autem \n per temporum moras. quibus uidemus sidera moueri ab ortu \n ad occasum, caelum mutari ab aestate ad hiemem, germina certis \n dierum momentis pullulare, grandescere, uirescere, arescere, animalia \n quoque statutis temporum metis et cursibus et concipi \n et perfici et nasci et per aetates usque in senium mortemque \n decurrere et cetera huiusmodi temporalia. quis enim operatur \n ista nisi deus etiam sine ullo tali suo motu? non enim et \n ipsi accidit tempus. inter illa ergo opera dei, a quibus \n requieuit in die septimo, et ista, quae usque nunc operatur, \n quendam scriptura interponens suae narrationis articulum \n commendauit se illa explicasse et coepit iam ista contexere. \n illorum explicatorum commendatio sic facta est: hic est \n liber creaturae caeli et terrae, cum factus est dies, \n fecit deus caelum et terram et omne uiride agri, \n antequam esset super terram, et omne fenum agri, \n antequam exoreretur. non enim pluerat deus super \n terram et homo non erat, qui operaretur terram. \n istorum autem contextio sic coepit: fons autem ascendebat \n de terra et inrigabat omnem faciem terrae. ab hac \n commemoratione fontis huius et deinceps ea, quae narrantur, \n per moras temporum facta sunt, non omnia simul. \n \n \n","12":"\n Cum ergo aliter se habeant omnium creaturarum \n rationes incommutabiles in uerbo dei. aliter eius illa opera,\n\n \n\n \n \n \n a quibus in die septimo requieuit, aliter ista, quae ex illis \n usque nunc operatur, horum trium hoc, quod extremum posui. \n nobis utcumque notum est per corporis sensus et huius \n consuetudinem uitae. duo uero illa remota a sensibus nostris \n et ab usu cogitationis humanae prius ex diuina auctoritate \n credenda sunt, deinde per haec, quae nota sunt. utcumque \n noscenda, quanto quisque magis minusue potuerit pro suae \n capacitatis modo diuinitus adiutus, ut possit. \n \n \n","13":"\n De primis ergo illis diuiuis diuinis incommutabilibus aeternisque \n rationibus, quoniam ipsa dei sapientia, per quam facta \n sunt omnia, priusquam fierent, ea nouerat, sicut scriptura \n - testatur: in principio erat uerbum et uerbum erat \n apud deum et deus erat uerbum. hoc erat in principio \n apud deum. omnia per ipsum facta sunt, et sine ipso \n factum est nihil, quis ergo tam sit demens, ut dicat non \n ea deum fecisse, quae nouerat? porro si nouerat. ubi nisi \n apud se ipsum, apud quem uerbum erat, per quod facta sunt \n omnia? nam si extra se ipsum ea nouerat, quis eum docuerat? \n quis enim cognouit sensum domini? aut quis consiliarius \n eius fuit? aut quis prior dedit illi, et retribuetur \n ei? quoniam ex ipso et per ipsum et in ipso \n sunt omnia. \n \n Quamquam et ea, quae sequuntur in euangelio, satis adserant \n istam sententiam; adiungit enim euangelista et dicit: quod \n factum est, in illo uita est, et uita erat lux hominum, \n quia scilicet rationales mentes, in quo genere homo factus \n est ad imaginem dei, non habent ueram lucem suam nisi\n\n \n\n \n \n \n ipsum uerbum dei. per quod facta sunt omnia, cuius participes \n esse poterunt ab omni iniquitate et errore mundatae. \n \n \n","14":"\n Non ergo ita pronuntiari oportet: quod factum est \n in illo, uita est, ut subdistinguamus: quod factum est \n in illo, et deinde inferamus: uita est. quid enim non in \n illo factum est, cum commemoratis multis etiam terrenis \n creaturis dicatur in psalmo: omnia in sapientia fecisti, \n dicat et apostolus: quoniam in ipso condita sunt omnia in \n caelo et in terra. uisibilia et inuisibilia. consequens ergo \n erit, si ita distinxerimus, ut et ipsa terra et quaecumque in ea \n sunt uita sint. quae cum absurde dicantur omnia uiuere, \n quanto absurdius, ut etiam uita sint? praesertim quia distinguit, \n de quali uita loquatur, cum addit: et uita erat lux \n hominum. sic ergo distinguendum est, ut, cum dixerimus: \n quod factum est, deinde inferamus: in illo uita est, non \n in se scilicet, hoc est in sua natura, qua factum est, ut \n conditio creaturaque sit, sed in illo uita est, quia omnia, \n quae per ipsum facta sunt, nouerat, antequam fierent, ac per \n hoc in illo erant non sicut creatura, quam fecit, sed sicut \n uita et lux hominum. quod est ipsa sapientia et ipsum uerbum \n unigenitua unigenitus filius dei. eo modo ergo in illo uita est, quod \n factum est, quomodo dictum est: sicut habet pater uitam \n in semet ipso, sic dedit filio habere uitam in semet \n ipso. \n \n Nec praetermittendum est, quod emendatiores codices \n habent: quod factum est, in illo uita erat, ut sic\n\n \n\n \n \n \n intellegatur: uita erat, quomodo in principio erat uerbum, et \n uerbum erat apud deum, et deus erat uerbum. quod \n ergo factum est, iam uita erat in illo, et uita non \n qualiscumque \u2014 nam et pecora dicuntur uiuere, quae frui \n non possunt participatione sapientiae \u2014 sed uita erat lux \n hominum. mentes quippe rationales purgatae gratia eius \n possunt peruenire ad eiusmodi uisionem, qua nec superius \n quicquam sit nec beatias beatius . \n \n \n","15":"\n Sed etiam si hoc legamus et intellegamus: quod \n factum est, in illo uita est, manet ista sententia, ut id, \n quod per ipsum factum est, uita esse in illo intellegatur, in \n qua uita uidit omnia, quando fecit et, sicut uidit, ita fecit, \n non praeter se ipsum uidens, sed in se ipso ita enumerauit \n omnia, quae fecit. nec alia uisio ipsius et patris, sed una, \n sicut una substantia. nam et in libro Iob ita ipsa sapientia, \n per quam facta sunt omnia, praedicatur: sapientia uero, \n inquit, unde inuenta est? uel quis sit locus scientiae? \n ignorat mortalis uiam eius nec inuenietur in hominibus. \n et paulo post: audiuimus, inquit, eius gloriam. \n dominus commendauit uiam eius et ipse nouit locum \n eius. ipse enim omne, quod est sub caelo, perspicit et \n nouit quae sunt in terra omnia quae fecit: uentorum \n libramenta aquae mensuras quando fecit, sicut uidit, \n enumerauit. his atque huiusmodi testimoniis probatur, quod \n haec omnia, priusquam fierent, erant in notitia facientis, et \n utique ibi meliora, ubi ueriora, ubi aeterna et incommutabilia. \n quamquam sufficere debeat, ut quisque nouerit, uel inconcusse\n\n \n\n \n \n \n credat, quod deus haec omnia fecerit, non opinor eum esse \n tam excordem, ut deum quae non nouerat fecisse arbitretur. \n porro, si nouerat ea, priusquam faceret ea, profecto, priusquam \n fierent, apud illum erant eo modo nota, quo sempiterne \n atque incommutabiliter uiuunt et uita sunt, facta autem eo \n modo, quo unaquaeque creatura in genere suo est. \n \n \n","16":"\n Quamuis ergo illa aeterna incommutabilisque natura, \n quod deus est, habens in se, ut sit, sicut Moysi dictum est: \n ego sum qui sum, longe scilicet aliter, quam sunt ista, \n quae facta sunt, quoniam illud uere ac primitus est, quod \n eodem modo semper est nec solum non commutatur, sed \n commutari omnino non potest, nihil horum, quae fecit, existens \n et omnia primitus habens, sicut ipse est \u2014 neque enim ea \n faceret, nisi ea nosset, antequam faceret, nec nosset, nisi \n uideret, nec uideret, nisi haberet, nec haberet ea, quae nondum \n facta erant, nisi quemadmodum est ipse non factus \u2014: \n quamuis, inquam, illa substantia ineffabilis sit nec dici \n utcumque homini per hominem possit nisi usurpatis quibusdam \n locorum ac temporum uerbis, cum sit ante omnia tempora \n et ante omnes locos, tamen propinquior nobis est. qui \n fecit, quam multa, quae facta sunt. in illo enim uiuimus \n et mouemur et sumus; istorum autem pleraque remota \n sunt a mente nostra propter dissimilitudinem sui generis, \n quoniam corporalia sunt, nec idonea est ipsa mens nostra, in \n ipsis rationibus, quibus facta sunt, ea uidere apud deum, ut \n per hoc sciamus, quot et quanta qualiaque sint, etiamsi non \n ea uideamus per corporis sensus. remota quippe sunt a sensibus \n corporis nostri, quoniam longe sunt uel interpositis\n\n \n\n \n \n \n aut obpositis aliis a nostro contuitu actuque separantur. ex \n quo fit, ut maior ad illa inuenienda sit labor quam ad illum, \n a quo facta sunt, cum sit inconparabili felicitate praestantius \n illum ex quantulacumque particula pia mente sentire quam \n illa uniuersa conprehendere. unde recte culpantur in libro \n sapientiae inquisitores huius saeculi: si enim tantum, inquit, \n potuerunt ualere, ut possent aestimare saeculum, \n quomodo eius dominum non facilius inuenerunt? ignota \n enim sunt fundamenta terrae oculis nostris, et qui fundauit \n terram, propinquat mentibus nostris. \n \n \n \n","17":"\n Iam nunc consideremus ea, quae fecit deus omnia \n simul, a quibus in sexto die consummatis requieuit in septimo, \n postea\\' consideraturi opera eius, in quibus usque nunc \n operatur. ipse enim ante saecula; a saeculo autem ea dicimus, \n ex quo coepit saeculum, sicut ipsum mundum, in saeculo \n autem, sicut ea, quae nascuntur in mundo. cum ergo scriptura \n dixisset: omnia per ipsum facta sunt, et sine ipso \n factum est nihil, paulo post ait: in hoc mundo erat, et \n mundus per eum factus est. de hoc opere dei alio loco \n scriptum est: qui fecisti mundum de materia informi. \n hic mundus plerumque caeli et terrae nomine nuncupatur, \n sicut iam commemorauimus, quem scriptura dicit deum fecisse, \n cum factus est dies . de quibus uerbis iam, quantum uisum \n est, disputauimus, quemadmodum congruat conditioni mundi \n huius, et quod sex diebus consummatus est cum omnibus, \n quae in eo sunt, et quod tunc factus est, cum factus est \n dies, ut et illud congruat, quod creauit omnia simuL simul \n\n \n\n \n \n \n \n \n","18":"\n Huius uniuersae dei creaturae multa non nouimus, \n siue quae in caelis sunt altius, quam ut noster sensus ea \n possit adtingere, siue quae in regionibus terrarum fortassis \n inhabitabilibus siue quae deorsum latent uel in profundo \n abyssi uel in occultis sinibus terrae. haec igitur antequam \n fierent, utique non erant. quomodo ergo deo nota erant, quae \n non erant? et rursus quomodo ea faceret, quae sibi nota non \n erant? non enim quidquam fecit ignorans. nota ergo fecit, \n non facta cognouit. proinde, antequam fierent, et erant et \n non erant: erant in dei scientia, non erant in sua natura. ac \n per hoc factus est dies ille, cui utroque modo innotescerent, \n et in deo et in se ipsis, illa uelut matutina siue diurna \n cognitione, hac uero uelut uespertina. ipsi autem deo non \n audeo dicere alio modo innotuisse, cum ea fecisset, quam \n illo. quo ea nouerat ut faceret, apud quem non est commutatio \n nec momenti obumbratio. \n \n \n","19":"\n Non sane propter inferiorum scientiam nuntiis indiget, \n quasi per eos fiat scientior; sed illo simplici ac mirabili modo \n nouit omnia stabiliter atque incommutabiliter. habet autem \n nuntios propter nos et propter ipsos, quia illo modo deo \n parere et adsistere. ut eum de inferioribus consulant eiusque \n supernis praeceptis et iussis obtemperent, bonum est eis in \n ordine propriae naturae atque substantiae. nuntii autem graece. \n angeli dicuntur: quo nomine generali uniuersa illa superna \n ciuitas nuncupatur, quem primum diem conditum existimamus.\n\n \n\n \n\n \n\n \n \n \n \n \n Nam nec illud eos latuit mysterium regni caelorum. quod \n oportuno tempore reuelatum est pro salute nostra, quo ex hac \n peregrinatione liberati eorum coetui coniungamur. neque enim \n hoc ignorarent, quandoquidem ipsum semen, quod oportuno \n tempore aduenit, per ipsos dispositum est in manu mediatoris, \n id est in eius potestate, qui dominus eorum est, et in forma \n dei et in forma serui. dicit item apostolus: mihi minimo \n omnium sanctorum data est gratia haec in gentibus \n adnuntiare inuestigabiles diuitias Christi et inluminare, \n quae sit dispositio sacramenti. quod fuit absconditum \n a saeculis in deo, qui uniuersa creauit. ut \n innotesceret principibus et potestatibus in caelestibus \n per ecclesiam multiformis sapientia dei secundum \n propositum saeculorum quam fecit in Christo \n Iesu domino nostro. sic ergo fuit hoc absconditum a \n saeculis in deo, ut tamen innotesceret principibus et potestatibus \n in caelestibus per ecclesiam multiformis sapientia \n dei, quia ibi primitus ecclesia, quo post resurrectionem et \n ista ecclesia congreganda est, ut simus aequales angelis dei. \n illis ergo a saeculis innotuit, quia omnis creatura non ante \n saecula, sed a saeculis. ab ipsa enim exorta sunt saecula et\n\n \n\n \n \n \n ipsa a saeculis, quoniam initium eius initium saeculorum est; \n unigenitus autem ante saecula, per quem facta sunt saecula. \n ideoque ex persona sapientiae, ante saecula, inquit. fundauit \n me, ut in ea faceret omnia, cui dictum est: omnia in \n sapientia fecisti. \n \n \n Quod non autem in deo tantum innotescit angelis. quod \n absconditum est, uerum etiam hic eis adparet, cum efficitur \n atque propalatur, idem apostolus ita testis est: et sine \n dubio, inquit, magnum est pietatis sacramentum, quod \n manifestatum est in carne, iustificatum est in spiritu, \n adparuit angelis, praedicatum est in gentibus. creditum \n est in mundo, adsumtum est in gloria. et. nisi \n fallor, mirum est, si non omnia, quae dicitur deus tamquam \n ad praesens tempus cognoscere, ideo dicitur, quia cognosci \n facit, siue ab angelis siue ab hominibus. modus quippe iste \n locutionis, cum per efficientem id quod efficitur significatur. \n creber est in scripturis sanctis, maxime cum de deo aliquid \n dicitur, quod ei ad proprietatem locutionis non conuenire \n praesidens mentibus nostris ipsa ueritas clamat. \n \n \n","20":"\n Iam nunc ergo discernamus opera dei. quae usque nunc \n operatur, ab illis operibus, a quibus in die septimo requieuit. \n sunt enim, qui arbitrentur tamtummodo mundum ipsum \n factum a deo, cetera iam fieri ab ipso mundo, sicut ille \n ordinauit et iussit, deum autem ipsum nihil operari. contra \n quos profertur illa sententia domini: pater meus usque \n modo operatur. et ne quisquam putaret apud se illum \n aliquid operari, non in hoc mundo, pater in me manens,\n\n \n\n \n\n \n \n \n inquit, facit opera sua; et sicut pater suscitat mortuos \n et uiuificat, sic et filius quos uult uiuificat. deinde \n quia non solum magna atque praecipua, uerum etiam ista \n terrena et extrema ipse operatur, ita dicit apostolus : stulte, \n tu quod seminas non uiuificatur, nisi moriatur; et \n quod seminas, non corpus quod futurum est seminas, \n sed nudum granum fere tritici aut alicuius ceterorum; \n deus autem illi dat corpus quomodo uoluerit \n et unicuique seminum proprium corpus. sic ergo credamus \n uel, si possumus, etiam intellegamus usque nunc operari \n deum, ut, si conditis ab eo rebus operatio eius subtrahatur, \n intercidant. \n \n Sed plane, si aliquam creaturam sic eum nunc instituere \n putauerimus, ut genus eius primae illi suae conditioni non \n inseruerit, aperte contradicimus dicenti scripturae, quod \n consummauerit omnia opera sua in die sexto. secundum illa \n enim genera rerum, quae primo condidit, noua eum multa \n facere, quae tunc non fecit, manifestum est. nouum autem \n genus instituere credi recte non potest, quoniam tunc omnia \n consummauit. mouet itaque occulta potentia uniuersam creaturam \n suam eoque motu illa uersata, dum angeli iussa perficiunt, \n dum circumeunt sidera, dum alternant uenti, dum \n abyssus aquarum lapsibus et diuersis etiam per aerem conglobationibus \n agitatur, dum uireta pullulant suaque semina \n euoluunt, dum animalia gignuntur uarioque adpetitu proprias \n uitas agunt, dum iniqui iustos exercere permittuntur, explicat\n\n \n\n \n \n \n saecula, quae illi, cum primum condita est. tamquam plicita \n indiderat: quae tamen in suos cursus non explicarentur, si ea \n ille, qui condidit, prouido motu administrare cessaret. \n \n \n","21":"\n Admoneri autem nos oportet his, quae in tempore \n formantur atque nascuntur, quomodo ista considerare debeamus. \n non enim frustra scriptum est de sapientia, quod amatoribus \n suis ostendit se in uiis hilariter et in omni prouidentia \n occurrit illis. nec omnino audiendi sunt, qui \n putauerunt sublimes quidem mundi partes, id est a confinio \n corpulentioris aeris huius et supra, diuina prouidentia gubernari, \n hanc autem imam partem terrenam et humidam aerisque \n huius uicinioris, qui terrarum et aquarum exhalationibus \n humescit, in quo uenti nubesque consurgunt. casibus potius \n et fortuitis motibus agitari. contra hos enim loquitur psalmus, \n qui cum explicasset laudem caelestium se etiam ad ista \n inferiora conuertit dicens: laudate dominum de terra, \n dracones et omnes abyssi: ignis, grando, nix. glacies. \n spiritus tempestatis, quae faciunt uerbum eius. nihil \n enim tam uidetur casibus uolui quam omnes istae procellosae \n ac turbulentae qualitates, quibus caeli huius inferioris, quod \n non inmerito etiam terrae nomine deputatum est, facies \n uariatur et uertitur. sed cum addidit: quae faciunt uerbum \n eius, satis ostendit earum quoque rerum ordinem dinino diuino \n subditum imperio latere nos potius quam uniuersitatis deesse \n naturae. quid autem? ore suo saluator, cum dicit unum\n\n \n\n \n \n \n passerem non cadere in terram sine dei uoluntate, et quod \n fenum agri post paululum mittendum in clibanum ipse tamen \n uestiat. nonne confirmat non solum totam istam mundi \n partem rebus mortalibus et corruptibilibus deputatam, uerum \n etiam uilissimas eius abiectissimasque paiticulas particulas diuina prouidentia \n regi? \n \n \n","22":"\n Et certe isti, qui hoc negant nec sanctis eloquiis tantae \n auctoritatis adquiescunt, si in hac mundi parte, quam putant \n fortuitis motibus perturbari potius quam sapientia diuinae \n summitatis regi et, ut hoc quasi probent, gemino abutuntur \n argumento, uel quod supra commemoraui de inconstantia \n tempestatum uel de felicitatibus atque infelicitatibus hominum, \n quod non pro uitae meritis accidunt, uiderent tantum ordinem, \n quantus in membris carnis cuiuslibet animantis adparet, non \n dico medicis, qui haec propter artis suae necessitatem diligenter \n patefacta et dinumerata rimati sunt, sed cuiuis \n mediocris cordis et considerationis homini, nonne clamarent \n ne puncto quidem temporis deum, a quo est omnis mensurarum \n modus, omnis parilitas numerorum, omnis ordo ponderum, \n ab eius gubernatione cessare? quid ergo absurdius, \n quid insulsius sentiri potest quam eam totam esse uacuam \n nutu et regimine prouidentiae, cuius extrema et exigua uideas \n tanta dispositione formari, ut aliquanto adtentius cogitata \n ineffabilem incutiant admirationis horrorem? et cum animae \n natura naturae corporis antecellat, quid est dementius quam\n\n \n\n \n \n \n putare nullum esse diuinae prouidentiae iudicium de moribus \n hominum, cum in eorum carne tanta eius sollertiae clareant \n et demonstrentur indicia? sed quia haec minima in promtu \n sunt sensibus nostris et ea facile uestigamus, elucet in eis \n ordo rerum; at illa, quorum ordinem uidere non possumus, \n inordinata arbitrantur. qui esse non putant. nisi quod uidere \n possunt, aut, si putant, tale aliquid putant, quale uidere consueuerunt. \n \n \n","23":"\n Nos autem, quorum gressus, ne in illam peruersitatem \n incidamus, eadem diuina prouidentia per sanctam scripturam \n regit, ex ipsis quoque operibus dei eodem adiuuante indagare \n conemur, ubi haec simul creauerit, cum a consummatis suis \n operibus requieuit, quorum species per ordinem temporum \n usque nunc operatur. consideremus ergo cuiuslibet arboris \n pulchritudinem in robore, ramis. frondibus, pomis: haec species \n non utique repente tanta ac talis exorta est. sed quo etiam \n ordine nouimus. surrexit enim a radice. quam terrae primum \n germen infixit, atque inde omnia illa formata et distincta \n crenerunt creuerunt . porro illud germen ex semine: in semine ergo illa \n omnia primitus fuerunt non mole corporeae magnitudinis, \n sed ui potentiaque causali. nam illa magnitudo copia terrae \n humorisque congesta est. sed illa in exiguo grano mirabilior \n praestantiorque uis est, qua ualuit adiacens humor conmixtus \n terrae tamquam materies uerti in ligni illius qualitatem, in \n ramorum diffusionem, in foliorum uiriditatem ac figuram; in\n\n \n \n \n fructuum formas et opulentiam omniumque ordinatissimam \n distinctionem. quid enim ex arbore illa surgit aut pendet. \n quod non ex quodam occulto thesauro seminis illius extractum \n atque depromtum est? at illud semen ei arbore licet non \n illa sed altera, atque illa rursus ex altero semine; aliquando \n autem et arbor ex arbore, cum surculus demitur atque plantatur. \n ergo et semen ex arbore et arbor ex semine et arbor ex \n arbore. semen autem ex semine nullo modo, nisi arbor interueniat \n prius; arbor uero ex arbore, etiamsi semen non interueniat. \n alternis igitur successionibus alterum ex altero, sed \n utrumque ex terra nec ex ipsis terra; prior igitur eorum \n parens terra. sic et animalia: potest incertum esse utrum ex \n ipsis semina, an ipsa ex seminibus; quodlibet tamen horum \n prius, ex terra certissimum est. \n \n Sicut autem in ipso grano inuisibiliter erant omnia simul, \n quae per tempora in arborem surgerent, ita ipse mundus \n cogitandus est, cum deus simul omnia creauit, habuisse simul \n omnia, quae in illo cum illo facta sunt, quando factus est \n dies, non solum caelum cum sole et luna et sideribus, quorum \n species manet motu rotabili, et terram et abyssos, quae uelut \n inconstantes motus patiuntur atque inferius adiuncta partem \n alteram mundo conferunt, sed etiam illa, quae aqua et terra \n produxit potentialiter atque causaliter, priusquam per tem- . \n porum moras ita exorerentur, quomodo nobis iam nota sunt \n in eis operibus, quae deus usque nunc operatur. \n \n \n Quae cum ita sint, hic est liber creaturae caeli et \n terrae, cum factus est dies, fecit deus caelum et\n\n \n\n \n \n \n terram et omne uiride agri, antequam esset super \n terram, et omne fenum agri. antequam exortum est. \n non sic, quomodo facit opere, quo nunc usque operatur per \n pluuiam et hominum agriculturam \u2014 ad hoc enim adiunctum \n est: non enim pluerat deus super terram nec erat \n homo qui operaretur terram \u2014 sed illo modo, quo \n creauit omnia simul senarioque dierum numero consummauit. \n cum diem, quem fecit, eis, quae fecit, sexies praesentauit \n non alternante spatio temporaliter, sed ordinata cognitione \n causaliter. a quibus operibus in die septimo requieuit. etiam \n suam requiem eiusdem diei notitiae gaudioque praebere \n dignatus . et ideo non eum in quolibet opere suo , sed in sua \n requie benedixit et sanctificauit. unde nullam ulterius creaturam \n instituens, sed ea. quae omnia simul fecit, administratorio \n actu gubernans et regens sine cessatione operatur, \n simul et requiescens et operans, sicut iam ista tractata sunt. \n quorum operum eius, quae nunc usque operatur, per uolumina \n temporum explicandorum uelut exordium narrandi sumens ait \n scriptura: fons autem ascendebat de terra et inrigabat \n omnem faciem terrae. de quo fonte quia diximus, quod \n dicendum putauimus, ea quae sequuntur ab alio consideremus \n exordio.\n\n \n\n \n \n \n \n\n"},"6":{"1":"\n Et finxit deus hominem puluerem de terra et \n insufflauit in faciem eius flatum uitae. et factus est \n homo in animam uiuentem. hic primo uidendum est. \n utrum ista recapitulatio sit, ut nunc dicatur, quomodo factus \n sit homo, quem sexto illo die factum legimus. an uero tunc \n quidem, cum fecit omnia simul, in his etiam hominem \n latenter fecit, sicut fenum terrae antequam esset exortum, \n ut eo modo et ipse, cum iam esset in secreto quodam naturae \n aliter factus, sicut illa, quae simul creauit, cum factus esset \n dies, accessu temporis etiam isto modo fieret, quo in hac \n perspicua forma uitam gerit, uel male uel bene, sicut fenum, \n quod factum est, antequam eioreretur exoreretur super terram, accedente \n iam tempore et fontis illius inrigatione exortum est. ut esset \n super terram. \n \n \n Prius ergo secundum recapitulationem id conemur accipere. \n fortassis quippe ita homo factus sit in die sexto, sicut dies \n ipse primitus factus est, sicut firmamentum. sicut terra et \n mare. neque euim enim haec dicenda sunt ante in quibusdam \n primordiis iam facta latuisse ac deinde in hanc faciem, qua \n mundus exstructus est. accessu temporis tamquam exorta \n claruisse, sed ab exordio saeculi, cura cum factus est dies, conditum \n mundum, in cuius elementis simul sunt condita, quae post \n accessu temporis orerentur. uel frutecta uel animalia quaeque \n secundum suum genus. nam nec ipsa sidera credendum est \n in elementis mundi primitus facta atque recondita accessu \n postea temporis extitisse atque in has enituisse formas, quae\n\n \n\n \n \n \n caelitus fulgent, sed illo senario perfectionis numero creata \n simul omnia, cum factus est dies. utrum ergo sic et homo \n ista iam specie, qua in sua natura uiuit et agit siue bonum \n siue malum? an et ipse in occulto sicut fenum agri, antequam \n exortum est. ut hoc ei post esset accessu temporis \n exoriri, quod de puluere factus est? \n \n \n","2":"\n Accipiamus ergo eum sexto ipso die in hac perspicua \n uisibilique forma de limo fictum, sed tunc non commemoratum, \n quod nunc recapitulando insinuatur, et uideamus, utrum \n nobiscum ipsa scriptura concordet. sic certe scriptum est, \n cum adhuc diei sexti opera narrarentur: et dixit deus: \n faciamus hominem ad imaginem et similitudinem \n nostram; et habeat potestatem piscium maris et \n uolatilium caeli et omnium pecorum et omnis terrae \n et omnium repentium, quae repunt super terram. et \n fecit deus hominem, ad imaginem dei fecit eum: \n masculum et feminam fecit eos. et benedixit eos \n deus dicens : crescite et multiplicamini et inplete \n terram et dominamini eius et habete potestatem \n piscium maris et uolatilium caeli et omnium pecorum \n et omnis terrae et omnium reptilium repentium super \n terram. iam ergo de limo formatus erat et illi iam soporato \n mulier ex latere facta erat. sed hoc commemoratum non erat, \n quod nunc recapitulando commemoratum est. neque enim \n sexto die factus est masculus et accessu temporis postea \n facta femina; sed fecit eum, inquit; masculum et feminam \n fecit eos et benedixit eos. quomodo ergo iam homine \n in paradiso constituto mulier ei facta est? an et hoc praetermissum \n scriptura recoluit? nam sexto illo die etiam paradisus\n\n \n\n \n \n \n plantatus. est et ibi homo conlocatus et soporatus est, ut Eua Eu \n formaretur; et ea formata euigilauit eique nomen inposuit. \n sed haec nisi per temporales moras fieri non possent. non \n itaque ita facta sunt, sicut creata sunt omnia simul. \n \n \n","3":"\n Quantamlibet enim homo cogitet facilitatem, qua deus \n etiam haec simul cum ceteris fecit, uerba certe hominis \n nouimus nisi per temporales morulas emitti uoce non posse. \n cum ergo uerba hominis audimus, uel cum animantibus uel \n cum mulieri nomen inposuit uel cum secutus etiam dixit: \n propter hoc relinquet homo patrem suum et matrem \n et coniungetur uxori suae; et erunt duo in carne una. \n quibuslibet syllabis ista sonuerint, nec duae quaecumque in \n his uerbis syllabae simul sonare potuerunt, quanto minus \n haec omnia cum his, quae simul creata sunt, simul fieri! ac \n per hoc aut et illa omnia non simul ab ipso summo exordio \n saeculorum, sed per moras atque interualla temporum facta \n sunt diesque ille non spiritali sed corporali substantia primum \n conditus uel circuitu lucis nescio quomodo uel emissione et \n contractione mane ac uesperam faciebat; aut. si consideratis \n omnibus, quae superioribus sermonibus pertractata sunt, probabilis \n ratio persuasit illum diem spiritalem sublimiter ac \n primitus conditum lucem quandam sapientem uocatum esse \n diem, cuius praesentia per ordinatam cognitionem conditioni \n rerum in numero senario praeberetur, atque huic sententiae \n scripturae uerba congruere, quod ait postea: cum factus \n dies est, fecit deus caelum et terram et omne uiride \n agri, antequam esset super terram, et omne fenum\n\n \n\n \n \n \n agri, antequam exoreretur, adtestari etiam, quod alibi \n scriptum est: qui uiuit in aeternum, creauit omnia \n simul: non est dubium hoc, quod homo de limo terrae \n fictus est eique formata uxor ex latere. iam non ad conditionem, \n qua simul omnia facta sint, pertinere, quibus perfectis requieuit \n deus, sed ad eam operationem, quae fit iam per uolumina \n saeculorum, qua usque nunc operatur. \n \n Huc accedit, quod ipsa etiam uerba, quibus narratur, quomodo \n deus paradisum plantauerit in eoque hominem, quem \n fecerat, conlocarit ad eumque adduxerit animalia, quibus \n nomina inponeret, in quibus cum adiutorium simile illi non \n fuisset inuentum. tunc ei mulierem costa eius detracta formauerit, \n satis nos admonent haec non ad illam operationem \n dei pertinere, unde requieuit in die septimo, sed ad istam \n potius, qua per temporum cursus usque nunc operatur. cum \n enim paradisus plantaretur, ita narrat: et plantauit deus \n paradisum in Eden ad orientem et posuit ibi hominem, \n quem finxerat. et eiecit deus adhuc de terra omne \n lignum pulchrum ad aspectum et bonum ad escam. \n \n \n","4":"\n Cum ergo dicit: eiecit adhuc de terra omne lignum \n pulchrum ad aspectum, manifestat utique, quod aliter nunc \n eiecerit de terra lignum, aliter tunc, cum tertio die produxit \n terra herbam pabuli seminantem semen secundum suum genus \n et lignum fructuosum secundum suum genus. hoc est enim: \n eiecit adhuc, super illud scilicet. quod iam eiecerat: tunc \n utique potentialiter et causaliter in opere pertinente ad creanda \n omnia simul, a quibus consummatis in die septimo requieuit,\n\n \n\n \n \n \n nunc autem uisibiliter in opere pertinente ad temporum cursum, \n sicut usque nunc operatur. \n \n Nisi forte quis dicat non omne ligni genus tertio die \n creatum. sed dilatum aliquid, quod sexto crearetur, cum homo \n factus est atque in paradiso constitutus. sed quae die sexto \n creata sint, apertissime scriptura declarat, anima. uiua scilicet \n secundum unumquodque genus quadrupedum et repentium et \n bestiarum et ipse homo ad imaginem dei masculus et femina. \n proinde potuit praetermittere, quomodo sit homo factus, \n quem tamen ipso die factum esse narrauit, ut recapitulando \n postea, quemadmodum etiam factus fuerit, intimaret, hoc est \n de terrae puluere, et mulier illi de latere, non tamen aliquod \n creaturae genus praetermittere, uel in eo, quod dixit deus: \n fiat, siue: faciamus, uel in eo, quod dicitur: sic est \n factum, siue: fecit deus. alioquin frustra per singulos dies \n tam diligenter distincta sunt omnia, si permixtionis dierum \n potest ulla snspicio suspicio residere, ut, cum herba et lignum diei \n tertio sit adtributum, aliqua ligna etiam sexto die creata esse \n credamus, quae ipso sexto die scriptura tacuerit. \n \n \n","5":"\n Postremo, quid respondebimus de bestiis agri et uolatilibus \n caeli. quae adduxit deus ad Adam, ut uideret, quid ea \n uocaret? quod ita scriptum est: et dixit dominus deus: \n non bonum est esse hominem solum; faciamus illi \n adiutorium secundum ipsum. et finxit deus adhuc de \n terra omnes bestias agri et omnia uolatilia caeli et \n adduxit illa ad Adam, ut uideret, quid uocabit illa:\n\n \n\n \n \n \n et omne quodcumque illud uocauit Adam animam \n uiuam, hoc nomen illius. et uocauit Adam nomina \n omnibus pecoribus et omnibus uolatilibus caeli et \n omnibus bestiis agri. Adae autem non est inuentus \n adiutor similis ipsi. et iniecit deus mentis alienationem \n super Adam, et obdormiuit: et sumsit unam \n de costis eius et adinpleuit carnem in locum eius. et \n aedificauit dominus deus costam, quam sumsit de \n Adam, in mulierem. si ergo consequenter, cum in pecoribus \n et bestiis agri et uolatilibus caeli non esset ihuentum inuentum adiutorium \n simile homini, fecit ei deus adiutorium simile de costa \n lateris eius, hoc autem factum est, cum easdem bestias agri \n et uolatilia caeli adhuc de terra finxisset et ad illum adduxisset: \n quomodo sexto die factum hoc potest intellegi, \n quandoquidem illo die produxit terra animam uiuam secundum \n uerbum dei, uolatilia uero quinto die produxerunt aquae \n similiter secundum uerbifm uerbum dei? non itaque hic diceretur: \n et finxit deus adhuc de terra omnes bestias agri et \n omnia uolatilia caeli, nisi quia iam terra produxerat omnes \n bestias agri sexto die et aqua omnia uolatilia caeli quinto \n die. aliter ergo tunc, id est potentialiter atque causaliter, sicut \n illi operi conpetebat, quo creauit omnia simul, a quibus in \n die septimo requieuit, aliter autem nunc, sicut ea uidemus, \n quae per temporalia spatia creat, sicut usque nunc operatur. \n ac per hoc iam per istos notissimos lucis corporalis dies, qui \n circuitu solis fiunt. Ena Eua facta est de latere uiri sui. tunc \n enim deus adhuc finxit de terra bestias et uolatilia, in quibus \n cum adiutorium simile ipsi Adam non esset inuentum, illa\n\n \n \n \n formata est. in talibus ergo diebus etiam ipsum de limo \n finxit deus. \n \n Neque enim dicendum est masculum quidem sexto die \n factum, feminam uero posterioribus diebus, cum ipso sexto die \n apertissime dictum sit: masculum et feminam fecit eos et \n benedixit eos et cetera, quae de ambobus etadambos dicuntur. \n aliter ergo tunc ambo et nunc aliter ambo : tunc scilicet \n secundum potentiam per uerbum dei tamquam seminaliter \n mundo inditam, cum creauit omnia simul, a quibus in die \n septimo requieuit, ex quibus omnia suis quaeque temporibus \n iam per saeculorum ordinem fierent, nunc autem secundum \n operationem praebendam temporibus, qua usque nunc operatur, \n et oportebat iam suo tempore fieri Adam de limo terrae \n eiusque mulierem ex uiri latere. \n \n \n","6":"\n In qua distributione operum dei partim ad illos dies \n inuisibiles pertinentium, in quibus creauit omnia simul, partim \n ad istos, in quibus operatur cotidie \\'quidquid ex illis tamquam \n inuolucris primordialibus in tempore euoluitur. si non inportune \n neque absurde scripturae uerba secuti sumus, quae nos ad \n haec distinguenda duxerunt, cauendum est, ne propter ipsarum \n remm aliquanto difficilem perceptionem, quam tardiores adsequi \n non sufficiunt, putemur aliquid sentire ac dicere, quod scimus \n nos nec sentire nec dicere. quamquam enim praecedentibus \n sermonibus. quantum potuerim, lectorem praestruxerim, plures \n tamen arbitror caligare in his locis et putare ita fuisse prius \n hominem in illo dei opere quo simul omnia creata sunt, ut \n aliquam uitam duceret, ut dei locutionem ad se directam,\n\n \n \n \n cum dixit deus: ecce dedi uobis omne pabulum seminale, \n discerneret, crederet, intellegeret. nouerit ergo, qui hoc \n putat, non hoc me sensisse neque dixisse. \n \n Sed rursus, si dixero non ita fuisse hominem in illa prima \n rerum conditione, qua creauit deus omnia simul, sicuti est \n non tantum perfectae aetatis homo, sed ne infans quidem, \n nec tantum infans, sed ne puerperium quidem in utero matris, \n nec tantum hoc, ged sed ne semen quidem uisibile hominis, putabit \n omnino non fuisse. redeat ergo ad scripturam, inueniet sexto \n die hominem factum ad imaginem dei, factos autem masculum \n et feminam. item quaerat, quando facta sit femina, inueniet \n extra illos sex dies; tunc enim facta est, quando deus de \n terra finxit adhuc bestias agri et uolatilia caeli, non quando \n uolatilia produxerunt aquae et animam uiuam, in qua et \n bestiae sunt, produxit terra. tunc autem factus est homo et \n masculus et femina : ergo et tunc et postea. neque enim tunc \n et non postea aut uero postea et non tunc; nec alii postea, \n sed idem ipsi aliter tunc, aliter postea. quaeret ex me: quomodo \n postea? respondebo: uisibiliter, sicut species humanae \n constitutionis nota nobis est, non tamen parentibus generantibus, \n sed ille de limo, illa de costa eius. quaeret: tunc \n quomodo? respondebo: inuisibiliter, potentialiter, causaliter, \n quomodo fiunt futura non facta. \n \n Hic forte non intelleget. subtrahuntur enim ei cuncta, quae \n nouit, usque ad ipsam seminum corpulentiam. neque enim\n\n \n\n \n\n \n\n \n \n \n uel tale aliquid homo iam erat. cum in prima illa sex dierum \n conditione factus erat. datur quidem de seminibus ad hanc \n rem nonnulla similitudo propter illa, quae in eis futura conserta \n sunt; uerum tamen ante omnia uisibilia semina sunt \n illae causae . sed non intellegit. quid ergo faciam, nisi, quantum \n possum, salubriter moneam, ut scripturae dei credat et \n tunc factum hominem, quando deus, cum factus est dies, \n fecit caelum et terram, de quo alibi scriptura dicit: qui uiuit \n in aeternum, creauit omnia simul, et tunc, quando iam \n non simul sed suis quaeque temporibus creans finxit eum de \n limo terrae et ex eius osse mulierem? nam nec isto modo eos \n illo sexto die factos nec tamen eos illo sexto die non factos \n intellegere scriptura permittit. \n \n \n","7":"\n Forte ergo animae eorum sexto illo die factae erant, ubi \n et ipsa imago dei recte intellegitur in spiritu mentis eorum, \n ut postea corpora formarentur? sed neque hoc credere scriptura \n eadem permittit. primo propter illam operum consummationem \n - quae non uideo quomodo possit intellegi, si defuit \n aliquid tunc non causaliter conditum, quod postea uisibiliter \n conderetur \u2014 deinde quia sexus ipse masculi et feminae nisi in \n corporibus esse non potest. quod si quisquam secundum \n intellectum et actionem tamquam utrumque sexum in una \n anima accipiendum putauerit. quid faciet de his, quae ad \n escam deus ipso die dedit de lignorum fructibus, quae nisi \n homini habenti corpus non utique congrua est? nam si et \n hanc escam figurate quisquam accipere uoluerit. recedet a proprietate \n rerum gestarum. quae primitus in huiusmodi narra- . \n tionibus omni obseruatione fundanda est.\n\n \n\n \n \n \n \n \n","8":"\n Quomodo, inquit. ergo loquebatur eis. qui nondum \n audiebant nec intellegebant, quia nec erant, qui uerba perciperentV perciperent \n possem respondere sic eos adlocutum deum, quemadmodum \n Christus nos nondum natos et tam longe post futuros, \n nec tantum nos, sed etiam eos omnes, qui futuri sunt post \n nos. omnibus enim dicebat, quos suos futuros uidebat: ecce \n ego uobiscum sum usque in consummationem saeculi; \n sicut deo notus erat propheta, cui dixit: priusquam te \n formarem in utero, noui te, sicut decimatus est Leui, \n cum esset in lumbis Abraham. cur enim non ita et ipse \n Abraham in Adam et ipse Adam in primis operibus mundi, \n quae deus creauit omnia simul? sed uerba domini per os \n carnis eius et uerba dei per ora prophetarum temporali corporis \n uoce proferuntur et omnibus syllabis suis congruas \n temporum moras sumunt atque consumunt; cum uero deus \n dicebat: faciamus hominem ad imaginem et similitudinem \n nostram; et habeat potestatem piscium maris \n et uolatilium caeli et omnium pecorum et omnis \n terrae et omnium repentium, quae repunt super terram, \n et: crescite et multiplicamini et replete terram et \n dominamini eius et habete potestatem piscium maris \n et uolatilium caeli et omnium pecorum et omnis \n terrae et omnium repentium, quae repunt super \n terram, et: ecce dedi uobis omne pabulum seminale \n seminans semen, quod est super omnem terram, et \n omne lignum fructiferum, quod habet in se fructum\n\n \n\n \n\n \n \n \n seminis seminalis, quod erit, nobis uobis ad escam, ipse \n sermo eius ante omnem aeris sonum, ante omnem carnis et \n nubis uocem in illa eius summa sapientia, per quam facta \n sunt omnia, non quasi humanis auribus instrepebat, sed rebus \n factis rerum faciendarum causas inserebat et omnipotenti \n potentia futura faciebat hominemque suo tempore formandirm formandum \n in temporum tamquam semine uel tamquam radice condebat. \n quando condebat, unde inciperent saecula ab illo condita, qui \n est ante saecula. creaturae quippe aliae creaturas alias quaedam \n tempore, quaedam causis praecedunt; ille autem omnia, \n quae fecit, non solum excellentia, qua etiam causarum effector \n est, uerum etiam aeternitate praecedit. sed de hoc oportumoribus \n deinde scripturarum locis fortassis plenius disserendum \n est. \n \n \n","9":"\n Nunc de homine quod coeptum est terminetur ea moderatione \n seruata, ut in profundo scripturae sensu magis \n praestemus diligentiam requirendi quam adfirmandi temeritatem. \n quia enim nouerat Hieremiam deus, priusquam eum \n formaret in utero, dubitare fas non est; apertissime quippe \n dicit: priusquam te formarem in utero, noui te. ubi \n autem illum nosset, antequam ita formasset , etsi nostrae \n infirmitati adsequi uel difficile uel inpossibile est - utrum in \n aliquibus propinquioribus causis, sicut Leui in lumbis Abrahae \n decimatus est, an in ipso Adam, in quo genus humanum \n tamquam radicaliter institutum est; et in eo ipso utrum iam \n cum de limo formatus esset, an causaliter in his operibus\n\n \n\n \n \n \n factus, quae creauit omnia simul; an uero ante omnem potius \n creaturam, sicut elegit et praedestinauit sanctos suos ante \n mundi constitutionem; an potius in omnibus praecedentibus \n causis, siue quas commemoraui siue quas non commemoraui, \n priusquam in utero formaretur \u2014: non arbitror scrupulosius \n quaeri oportere, dummodo Hieremiam constet ex quo est in \n hac luce a parentibus editus ex illo egisse uitam propriam, \n qua grandescens aetatis accessu posset uiuere seu male seu \n bene, autea antea uero nullo modo, non solum priusquam in utero \n formaretur, sed nec iam ibi formatus, antequam natus. neque \n enim habet ullam cunctationem apostolica illa sententia de \n geminis in utero Rebeccae nondum agentibus aliquid boni aut \n mali. \n \n Nec tamen frustra scriptum est nec iufantem infantem mundum esse \n a peccato, cuius est unius diei uita super terram, et illud in \n vsalmo psalmo : ego in iniquitatibus conceptus sum, et in \n peccatis mater mea me in utero aluit, ed quod in Adam \n omnes moriuntur, in quo omnes peccauerunt. nunc autem \n liquido teneamus, quaelibet parentum merita traiciantur in \n prolem, quaecumque gratia dei, antequam nascatur, quemque \n sanctificet, nec iniquitatem esse apud deum nec boni maliue \n agere quemquam, quod ad propriam personam pertineat, antequam \n natus est, illamque sententiam, qua nonnulli putant \n alibi peccasse magis minusque animas et pro diuersorum \n meritis peccatorum in diuersa corpora esse detrusas , apostolicae \n non conuenire sententiae, cum apertissime dictum sit \n nihil egisse nondum natos sine siue boni siue mali.\n\n \n\n \n \n \n \n Ac per hoc alia quaestio est suo loco retractanda, quid de \n peccato primorum parentum, qui duo soli fuerunt, generis \n humani contraxerit uniuersa consparsio; nihil tamen talium \n mcritorum meritorum habere potuisse hominem, antequam de terrae \n puluere fictus esset, antequam suo tempore uiueret, nulla \n quaestio est. sicut enim Esau et Iacob, quos nondum natos \n dixit apostolus nihil egisse boni uel mali, non possemus dicere \n traxisse aliquid meriti de parentibus, si nec ipsi parentes \n egissent aliquid boni aut mali, nec genus humanum peccasse \n in Adam, si ipse non pecasset Adam \u2014 non autem peccasset \n Adam, nisi iam suo tempore uiueret, quo posset uiuere siue \n bene siue male \u2014: ita frustra peccatum eius seu recte \n factum requiritur, cum adhuc in rebus simul creatis causaliter \n . conditus nec uita propria iam uiuebat nec in parentibus erat \n sic uiuentibus. in illa enim prima conditione mundi, cum \n deus creauit omnia simul, homo factus est, qui esset futurus \u2014 \n ratio creandi hominis, non actio creati. \n \n \n","10":"\n Sed haec aliter in uerbo dei, ubi ista non facta, sed \n aeterna sunt, aliter in elementis mundi, ubi omnia simul \n facta futura sunt, aliter in rebus, quae secundum causas simul \n creatas non iam simul, sed suo quaeque tempore creantur: in \n quibus Adam iam formatus ex limo et dei flatu animatus, \n sicut fenum exortum, aliter in seminibus, in quibus rursus \n quasi primordiales causae repetuntur de rebus ductae, quae \n secundum causas, quas primum condidit, extiterunt, uelut\n\n \n\n \n \n \n herba ex terra, semen ex herba. in quibus omnibus ea iam \n facta modos et actus sui temporis acceperunt, quae ex occultis \n atque inuisibilibus rationibus, quae in creatura causaliter \n latent, in manifestas formas naturasque prodierunt, sicut herba \n exorta super terram et homo factus in animam uiuam et \n cetera huius modi, siue frutecta siue animantia ad illam operationem \n dei pertinentia, qua usque nunc operatur. sed etiam \n ista secum gerunt tamquam iterum se ipsa inuisibiliter in \n occulta quadam ui generandi, quam extraxerunt de illis primordiis \n causarum suarum, in quibus creato mundo, cum \n factus est dies, antequam in manifestam speciem sui generis \n exorerentur, inserta sunt. \n \n \n","11":"\n Si enim prima illa opera dei, cum simul omnia creauit, \n in suo modo perfecta non essent, ea procul dubio post adderentur , \n quae illis perficiendis defuissent, ut quaedam uniuersitatis \n perfectio ex utriusque constaret singulis quasi semis, \n uelut alicuius totius partes essent, quarum coniunctione ipsum \n totum, cuius partes fuerant, conpleretur. rursus, si ita essent \n illa perfecta, sicut perficiuntur, cum suis quaeque temporibus \n in manifestas formas actusque procreantur, profecto aut nihil \n ex eis post ea tempora fieret aut hoc fieret, quod ex istis, \n quae suo quaeque iam tempore oriuntur, deus non cessat \n operari. nunc autem, quia et consummata quodam modo et \n quodam modo inchoata sunt ea ipsa, quae consequentibus \n euoluenda temporibus primitus deus simul omnia creauit, \n cum faceret mundum \u2014 consummata quidem, quia nihil\n\n \n \n \n habent illa in naturis propriis, quibus suorum temporum \n cursus agunt, quod non in istis causaliter factum sit, inchoata \n uero, quoniam quaedam erant quasi semina futurorum per \n saeculi tractum ex oculto in manifestum locis congruis \n exerenda \u2014 ipsius etiam scripturae uerba satis ad hoc admonendum \n insigniter uigent, si quis in eis euigilet. nam et \n consummata ea dicit et inchoata; nisi enim consummata \n essent, non scriptum esset: et consummata sunt caelum \n et terra et omnis conpositio eorum . et consummauit \n deus in die sexto opera sua, quae fecit. et benedixit \n deus diem septimum et sanctificauit eum; rursusque, \n nisi inchoata essent. non ita sequeretur, quia in illa die \n requieuit ab omnibus operibus suis, quae inchoauit \n deus facere. \n \n Hic igitur si quis inquirat, quomodo consummauit et quomodo \n inchoauit \u2014 neque enim alia consummauit, alia inchoauit, \n sed eadem ipsa utique, a quibus in die septimo requieuit \u2014 \n ex his. quae supra diximus, clarum est. consummasse quippe \n ista intellegimus deum. cum creauit omnia simul ita perfecte, \n ut nihil ei adhuc in ordine temporum creandum esset, quod \n non hic ab eo iam in ordine causarum creatum esset, \n inchoasse autem, ut, quod hic praefixerat causis, post inpleret \n effectis. proinde formauit deus hominem puluerem terrae, \n uel limum terrae \u2014 hoc est de puluere uel limo terrae \u2014\n\n \n\n \n \n \n et inspirauit sine siue sufflauit in eius faciem spiritum uitae, \n et factus est homo in animam uiuam, non tunc praedestinatus \n \u2014 hoc enim ante saeculum in praescientia creatoris \n \u2014 neque tunc causaliter uel consummate inchoatus uel \n inchoate consummatus \u2014 hoc enim a saeculo in rationibus \n primordialibus, cum simul omnia crearentur \u2014 sed creatus \n in tempore suo uisibiliter in corpore, inuisibiliter in anima, \n constans ex anima et corpore. \n \n \n","12":"\n Iam ergo uideamus, quomodo eum fecerit deus, primum \n de terra corpus eius, post etiam de anima uidebimus, si quid \n ualebimus. quod enim manibus corporalibus deus de limo \n finxerit hominem, nimium puerilis cogitatio est, ita ut, si hoc \n scriptura dixisset, magis eum, qui scripsit, translato uerbo \n usum credere deberemus, quam deum talibus membrorum \n liniamentis determinatum. qualia uidemus in corporibus nostris. \n dictum est enim: manus tua gentes disperdidit, et: \n eduxisti populum tuum in manu forti et brachio \n excelso. sed pro potestate et uirtute dei positum huiua huius \n membri nomen quis usque adeo desipit, ut non intellegat? \n \n Nec illud audiendum est, quod nonnulli putant, ideo praecipuum \n dei opus esse hominem, quia cetera dixit, et facta \n suntb . hunc. autem ipse fecit, sed ideo potius, quia hunc ad \n imaginem suam fecit. nam illa, quae dixit et facta sunt, ideo \n sic scriptum est, quia per uerbum eius facta sunt, sicut per hominem \n hominibus dici potuit uerbis, quae temporaliter cogitantur \n et uoce proferuntur. non sic autem loquitur deus, nisi cum per \n creaturam corporalem loquitur. sicut Abrahae, sicut Moysi, sicut \n per nubem de filio suo. ante omnem uero creaturam, ut esset ipsa\n\n \n\n \n \n \n creatura, eo uerbo dictum est, quod in principio erat deus apud \n deum; et quia omnia per ipsum facta sunt et sine ipso factum est \n nihil, utique et homo per ipsum factus est. certe enim caelum \n uerbo fecit, quia dixit et factum est; scriptum est tamen: et \n opera manuum tuarum sunt caeli. et de hoc imo quasi \n fundo mundi scriptum est: quoniam ipsius est mare, et \n ipse fecit illud, et aridam terram manus eius finxerunt. \n non igitur hoc in honorem hominis deputetur, uelut \n cetera deus dixerit, et facta sint, hunc autem ipse fecerit, \n aut uerbo cetera, hunc autem manibus fecerit. sed hoc excellit \n in homine, quia deus hominem ad maginem suam fecit propter \n hoc, quod ei dedit mentem intellectualem, qua praestat \n pecoribus: unde iam superiore loco disseruimus. in quo \n honore positus, si non intellexerit, ut bene agat, eisdem ipsis \n pecoribus, quibus praelatus est, conparabitur. sic enim et \n scriptum est: homo in honore positus non intellexit; \n conparatus est pecoribus insensatis et similis factus \n est eis. nam et pecora deus fecit, sed non ad imaginem suam. \n \n Nec dicendum est: \"hominem ipse fecit, pecora uero iussit, \n et facta sunt\"; et hunc enim et illa per uerbum suum fecit, \n per quod facta sunt omnia. sed quia idem uerbum et sapientia \n et uirtus eius est, dicitur et manus eius non uisibile membmm membrum , \n sed efficiendi potentia. nam haec eadem scriptura, quae \n dicit, quod deus hominem de limo terrae finxerit. dicit etiam, \n quod et bestias agri de terra finxerit. quando eas cum\n\n \n\n \n \n \n uolatilibus caeli adduxit ad Adam, ut uideret, quid ea uocaret. \n sic enim scriptum est: et finxit deus adhuc de terra \n omnes bestias. si ergo et hominem de terra et bestias de \n terra ipse formauit, quid habet homo excellentius in hac re, \n nisi quod ipse ad imaginem dei creatus est? nec tamen hoc \n secundum corpus, sed secundum intellectum mentis, de quo \n post loquemur. quamquam et in ipso corpore habeat quandam \n proprietatem, quae hoc indicet, quod erecta statura factus \n est, ut hoc ipso admoneretur non sibi terrena esse sectanda, \n uelut pecora, quorum uoluptas omnis ex terra est: unde in \n aluum cuncta prona atque prostrata sunt. congruit ergo et \n corpus eius animae rationali non secundum liniamenta figurasque \n membrorum, sed potius secundum id, quod in caelum \n erectum est ad intuenda, quae in corpore ipsius mundi superna \n sunt; sicut anima rationalis in ea debet eregi, quae in spiritalibus \n natura maxime excellunt, ut quae sursum sunt sapiat, \n non quae sunt super terram. \n \n \n","13":"\n Sed quomodo eum fecit deus de limo terrae? utrum \n repente in aetate perfecta, hoc est uirili atque iuuenali, an \n sicut nunc usque format in uteris matrum? neque enim alius \n haec fecit quam ille, qui dixit: priusquam te formarem \n in utero, noni noui te, ut illud tantum proprium habuerit Adam, \n quod non ex parentibus natus est, sed factus ex terra, eo \n tamen modo, ut in hoc perficiendo et per aetates augendo hi \n temporum numeri complerentur, quos naturae humani generis\n\n \n\n \n \n \n adtributos uidemus. an potius hoc non est requirendum ? \n utrumlibet enim fecerit, hoc fecit, quod deum et omnipotentem \n et sapientem posse ac facere congruebat. ita enim certas \n temporum leges generibus qualitatibusque rerum in manifestum \n ex abdito producendis adtribuit, ut eius uoluntas sit super \n omnia omnis . potentia quippe sua numeros creaturae dedit, non \n ipsam potentiam eisdem numeris adligauit. nam spiritus eius \n ita faciendo mundo superferebatur, ut et facto superferatur, \n non corporalibus locis, sed excellentia potestatis. \n \n Quis enim nescit aquam concretam terrae, cum ad radices \n uitis uenerit, duci in saginam ligni illius atque in eo sumere \n qualitatem, qua in uuam procedat paulatim erumpentem atque . \n in ea grandescente uinum fiat maturumque dulcescat, quod \n adhuc feruescat expressum et quadam uetustate firmatum ad \n usum bibendi utilius iucundiusque perueniat? num ideo \n dominus lignum quaesiuit aut terram aut has temporum \n moras, cum aquam miro conpendio conuertit in uinum, et \n tale uinum, quod etiam ebrius conuiua laudaret? numquid \n adiutorio temporis eguit conditor temporis? nonne certis \n dierum numeris suo cuique generi adcommodatis omnia omnis natura \n serpentum coalescit, formatur, nascitur, roboratur? num expectati \n sunt hi dies, ut in draconem uirga conuerteretur de \n mnnu manu Moysi et Aaron? nec ista cum fiunt, contra naturam \n fiunt, nisi nobis, quibus aliter naturae cursus innotuit, non \n autem deo, cui hoc est natura, quod fecerit.\n\n \n\n \n \n \n \n \n \n","14":"\n Quaeri autem merito potest, causales illae rationes, \n quas mundo indidit, cum primum simul omnia creauit. quomodo \n sint institutae: utmm ut, quemadmodum uidemus \n cuncta nascentia uel fruticum uel animalium, in suis conformationibus \n atque incrementis sua pro diuersitate generum \n diuersa spatia peragerent temporum, an ut, quemadmodum \n creditur factus Adam. sine ullo progressu incrementorum uirili \n aetate continuo formarentur. sed cur non utrumque illas \n credimus habuisse, ut hoc ex eis futurum esset, quod facturo \n placuisset? si enim illo modo dixerimus, incipit contra ipsas \n factum uideri non solum etiam illud de aqua uinum, sed et \n omnia miracula, quae contra naturae usitatum cursum fiunt; \n si autem isto modo, multo erit absurdius istas ipsas cotidianas \n naturae formas et species contra illas primarias omnium \n nascentium causales rationes suorum temporum peragere \n spatia. restat ergo, ut ad utrumque modum habiles creatae \n sint, siue ad istum, quo usitatissime temporalia transcurrunt, \n sine ad illum, quo rara et mirabilia fiunt, sicut deo facere \n placuerit, quod tempori congruat. \n \n \n","15":"\n Uerum tamen sic factus est homo, quemadmodum \n illae primae causae habebant, ut fieret primus homo, quem \n non ex parentibus nasci, qui nulli praecesserant, sed de limo \n formari oportebat secundum causalem rationem, in qua primitus \n factus erat. nam si aliter factus est, non eum deus in illorum \n sex dierum operibus fecerat. in quibus cum dicitur factus, \n ipsam causam utique fecerat deus, qua erat suo tempore \n homo futurus et secundum quam fuerat ab illo faciendus, \n qui simul et consummauerat inchoata propter perfectionem\n\n \n \n \n eausalium rationum et inchoauerat consummanda propter ordinem \n temporum. si ergo in illis primis rerum causis, quas mundo \n primitus creator inseruit, non tantum posuit, quod de limo \n formaturus erat hominem, sed etiam quemadmodum formaturus. \n utrum sicut in matris utero, an in forma iuuenali, procul \n dubio sic fecit, ut illic praefixerat; neque enim contra dispositionem \n suam faceret. si autem uim tantum ibi posuit \n possibilitatis, ut homo fieret, quoquo modo fieret, ut et sic \n et sic posset, id est, ut id quoque ibi esset. quia et sic et \n sic posset, unum autem ipsum modum, quo erat facturus, \n in sua uoluntate seruauit, non mundi constitutioni contexuit, \n manifestum est etiam sic non factum esse hominem contra \n quam erat in illa prima conditione causarum, quia ibi erat \n etiam sic fieri posse, quamuis non ibi erat ita fieri necesse \n esse . hoc enim non erat in conditione creaturae, sed in placito \n creatoris, cuius uoluntas rerum est necessitas. \n \n \n","16":"\n Nam et nos pro captu infirmitatis humanae iam in \n ipsis rebus tempore exortis possumus nosse, quid in cuiusque \n natura sit, quod experimento perceperimus; sed utrum etiam \n futurum sit ignoramus. est quippe in natura huius, uerbi \n gratia, iuuenis, ut senescat; sed utrum etiam hoc sit in dei \n uoluntate, nescimus. sed nec in natura esset, nisi in dei \n uoluntate prius fuisset, qui condidit omnia. et utique occulta \n ratio est senectutis in corpore iuuenali uel iuuentutis in corpore \n puerili; neque enim oculis cernitur, sicut ipsa in puero \n pueritia, sicut iuuentus in iuuene, sed alia quadam notitia\n\n \n \n \n conligitur inesse in natura quiddam latens, quo educautur educantur \n in promtu numeri occulti uel iuuentutis a pueritia uel senectutis \n a iuuentute. occulta est ergo ista ratio, qua fit, ut hoc \n esse possit, sed oculis; menti autem non est occulta . utrum \n autem hoc etiam necesse sit, omni modo nescimus. et illam \n quidem, qua fit. ut esse possit, esse in natura ipsius corporis \n nouimus; illam uero, qua fit, ut necesse sit, manifestum est \n illic non esse. \n \n \n","17":"\n Sed fortassis in mundo est, ut necesse sit; istum hominem \n seuescere senescere ; si autem nec in mundo est, in deo est. hoc enim \n necessario futurum est, quod ille uult, et ea uere futura \n sunt. quae ille praesciuit; nam multa secundum inferiores \n causas futura sunt. sed si ita sunt et in praescientia dei, \n uere futura sunt; si autem ibi aliter sunt, ita potius futura \n sunt, sicut ibi sunt, ubi qui praescit falli non potest. nam \n futura dicitur senectus in iuueue, sed tamen futura non est, \n si ante moriturus est. hoc autem ita erit, sicut se habent \n aliae causae siue mundo contextae siue in dei praescientia \n reseruatae; namsecundum quasdam causas futurorum moriturus \n erat Ezechias, cui deus addidit quindecim annos ad uitam, \n id utique faciens, quod ante constitutionem mundi se facturum \n esse praesciebat et in _sua sua uoluntate seruabat. non ergo id \n fecit, quod futurum non erat; hoc enim magis erat futurum, \n quod se facturum esse praesciebat. nec tamen illi anni additi \n recte dicerentur, nisi ad aliquid adderentur, quod se aliter in \n aliis causis habuerat. secundum aliquas igitur causas inferiores\n\n \n\n \n \n \n iam uitam finierat; secundum illas autem, quae sunt in \n uoluntate et praescientia dei, qui ex aeternitate nouerat, quid \n illo tempore facturus erat \u2014 et hoc uere futurum erat \u2014 \n tunc erat finiturus uitam, quando finiuit uitam, quia, etsi \n oranti concessum est, etiam sic eum oraturum ut tali orationi \n concedi oporteret ille utique praesciebat, cuius praescientia \n falli non poterat. et ideo quod praesciebat necessario futurum \n erat. \n \n \n","18":"\n Quapropter. si omnium futurorum causae mundo sunt \n insitae, cum ille factus est dies, quando deus creauit omnia \n simul. non aliter Adam factus est, cum de limo formatus \n est, sicut est credibilius iam perfectae uirilitatis, quam erat \n in illis causis, ubi deus hominem in sex dierum operibus \n fecit. ibi enim erat non solum, ut ita fieri posset, uerum \n etiam ut ita eum fieri necesse esset. tam enim non facit \n deus contra causam, quam sine dubio uolens praestituit, quam \n contra uoluntatem suam non facit. si autem non omnes causat causas \n in creatura pnmitus primitus condita praefixit, sed aliquas in sua \n uoluntate seruauit, non sunt quidem illae, quas in sua \n uoluntate seruauit, ex istarum quas creauit necessitate pendentes: \n non tamen possunt esse contrariae, quas in sua uolun- \n . tate seruauit, illis, quas sua uoluntate constituit, quia dei \n uoluntas non potest sibi esse contraria. istas ergo sic condidit, \n ut ex illis esse illud, cuius causae sunt, possit, sed non \n necesse sit; illas autem sic abscondit, ut ex eis essg esse necesse \n sit hoc, quod ex istis fecit, ut esse possit. \n \n \n","19":"\n Solet item quaeri, utrum animale corpus prius homini \n formatum sit e limo, quale nunc habemus, an spiritale, quale \n resurgentes habebimus. quamquam enim hoc in illud\n\n \n \n \n mutabitur \u2014 seminatur enim corpus animale, resurgit corpus \n spiritale \u2014 tamen quid prius homini factum sit, ideo disceptatur, \n quia, si animale factum est, non hoc recipiemus, \n quod in illo perdidimus, sed tanto melius quanto spiritale \n animali praeponendum est, quando erimus aequales angelis \n dei. sed angeli possunt aliis et iustitia praeponi; numquid et \n domino? de quo tamen dictum est: minorasti eum paulo \n minus ab angelis. unde. nisi propter carnis infirmitatem, \n quam sumsit ex uirgine formam semi accipiens, in qua \n moriens a seruitute nos redimeret? sed quid hinc diutius \n disseramus? non enim obscura est apostoli sententia de hac \n re. qui cum uoluisset adhibere testimonium, quo probaret \n esse corpus animale, non tam de suo uel de cuiusquam \n hominis corpore, quod in praesenti uidebatur, quam de hoc \n ipso scripturae huius loco recoluit et adhibuit dicens: si est \n corpus animale, est et spiritale. sic et scriptum est: \n factus est primus homo Adam in animam uiuentem. \n nouissimus Adam in spiritum uiuificantem. sed non \n primum quod spiritale est, sed quod animale, postea \n spiritale. primus homo de terra terrenus; secundus \n homo de caelo caelestis. qualis terrenus, tales et \n terreni; et qualis caelestis, tales et caelestes. et quomodo \n induimus imaginem terreni, induamus et imaginem \n eius qui de caelo est. quid dici potest ad hoc? \n imaginem ergo caelestis hominis nunc ex fide portamus habituri \n in resurrectione, quod credimus; imaginem autem terreni \n hominis ab ipso exordio humanae generationis induimus.\n\n \n\n \n\n \n\n \n \n \n \n \n","20":"\n Hic occurrit alia quaestio, quomodo renouemur, si non \n ad hoc per Christum reuocamur, quod in Adam prius eramus. \n quamquam enim multa non in pristinum, sed in melius \n renouentur, ab inferiore tamen statu, quam quo erant antea, \n renouantur. unde . ergo ille filius mortuus erat et reuixit, \n perierat et inuentus est, unde illi profertur stola prima, si \n non inmortalitatem recipit, quam perdidit Adam? quomodo \n autem perdidit inmortalitatem, si corpus habuit animale? \n neque enim animale corpus, sed spiritale erit, cum corruptibile \n hoc induerit incorruptionem, et mortale hoc induerit inmortalitatem. \n nonnulli his angustiis coartati, ut et illa \n constet sententia, qua exemplum de animali corpore hinc \n datum est, ut diceretur: factus est primus homo Adam \n in animam uiuentem, [nouissimus Adam in spiritum \n uiuificantem], et ista renouatio receptioque inmortalitatis \n non absurde dicatur in pristinum futura, in \n illud scilicet, quod Adam perdidit, putauerunt prius quidem \n hominem fuisse corporis animalis, sed, dum in paradiso \n constitutus est, eum fuisse mutatum, aicut sicut nos quoque \n resurrectione mutabimur. hoc quidem liber Geneseos non \n commemorat; sed ut possint utraque testimonia scripturarum \n inter se consentire, siue illud, quod de animali corpore \n dictum est, siue illa, quae de renouatione nostra plurima \n in sanctis litteris reperiuntur, hoc tamquam necessario consequi \n crediderunt. \n \n \n \n","21":"\n Sed si ita est, frustra conamur paradisum et illas arbores \n earumque fructus praeter figuratam significationem prius\n\n \n\n \n \n \n accipere ad rerum gestarum proprietatem. quis enim credat \n iam illius modi cibos ex arborum pomis inmortalibus et spiritalibus \n corporibus necessarios esse potuisse? uerum tamen, \n si aliud non potest inueniri, melius eligimus paradisum \n spiritaliter intellegere quam uel putare non renouari hominem, \n cum totiens hoc scriptura commemoret, uel eum existimare \n recipere, quod non ostenditur amisisse. huc accedit, quod et \n ipsa mors hominis, quam eum peccato commeruisse multa \n diuina testimonia conloquuntur, indicat eum sine morte futurum \n fuisse, nisi peccasset. quomodo ergo sine morte mortalis? aut \n quomodo non mortalis, si corpus animale? \n \n \n","22":"\n Unde quidam non eum mortem corporis peccato meruisse \n arbitrantur, sed mortem animae, quam fecit iniquitas. nam \n credunt eum propter corpus animale exiturum fuisse de hoc \n corpore ad requiem scilicet, quam nunc habent sancti, qui \n iam dormierunt, et in fine saeculi eadem membra inmortaliter \n recepturum, ut uidelicet mors corporis non de peccato accidisse \n uideatur, sed naturaliter, ut animalium ceterorum. uerum his \n rursus apostolus occurrit et dicit: corpus quidem mortuum \n est propter peccatum, spiritus autem uita est propter \n iustitiam. si autem spiritus eius, qui suscitauit Christum \n a mortuis, habitat in uobis, qui suscitauit Christum \n a mortuis uiuificabit et mortalia corpora uestra per \n inhabitantem spiritum eius in uobis. ac per hoc mors \n etiam corporis de peccato est. si ergo non peccasset Adam, \n nec corpore moreretur ideoque inmortale haberet et corpus. \n quomodo ergo inmortale, si animale?\n\n \n\n \n\n \n \n \n \n \n","23":"\n Sed rursus non uident, qui eius corpus in paradiso \n mutatum putant, ut ex animali fieret spiritale, nihil inpedire. \n si non peccasset, ut post paradisi uitam, quam iuste oboedienterque \n uixisset, acciperet eandem corporis mutationem in \n uitam aeternam, ubi iam cibis corporalibus non egeret. quid ergo \n necesse est propter hoc iam cogi figurate, non proprie paradisum \n intellegere, quia non posset mori corpus nisi peccato? \n uerum est quidem, quod non moreretur etiam corpore, nisi \n peccasset; aperte quippe dicit apostolus: corpus mortuum \n est propter peccatum: animale tamen posset esse ante \n peccatum et post uitam iustitiae, cum deus uellet, fieri \n spiritale. \n \n \n","24":"\n Quomodo ergo, inquiunt, renouari dicimur, si non hoc \n recipimus, quod perdidit primus homo, in quo omnes moriuntur? \n hoc plane recipimus secundum quendam modum et \n non hoc recipimus secundum quendam modum. non itaque inmortalitatem \n spiritalis corporis recipimus, quam nondum habuit \n homo, sed recipimus iustitiam, ex qua per peccatum lapsus \n est homo. renouabimur ergo a uetustate peccati non in \n pristinum corpus animale, in quo fuit Adam, sed in melius. \n id est in corpus spiritale, cum efficiemur aequales angelis dei, \n apti caelesti habitationi, ubi esca, quae corrumpitur, non \n egebimus. renouabimur ergo spiritu mentis nostrae secundum \n imaginem eius, qui creauit nos, quam peccando Adam perdidit.\n\n \n\n \n \n \n renouabimur autem etiam carne, cum hoc corruptibile induet \n incorruptionem, ut sit spiritale corpus, in quod nondum \n mutatus, sed mutandus erat Adam, nisi mortem etiam corporis \n animalis peccando meruisset. \n \n Denique non ait apostolus: corpus quidem mortale propter \n peccatum, sed: corpus mortuum propter peccatum. \n \n \n","25":"\n Illud quippe ante peccatum et mortale secundum aliam \n et inmortale secundum aliam causam dici poterat; id est \n mortale, quia poterat mori, inmortale, quia poterat non mori. \n aliud est enim non posse mori, sicut quasdam naturas inmortales \n creauit deus; aliud est autem posse non mori, \n secundum quem modum primus homo creatus est inmortalis, \n quod ei praestabatur de ligno uitae, non de constitutione \n naturae: a quo ligno separatus est, cum peccasset, ut posset \n mori, qui nisi peccasset posset non mori. mortalis ergo erat conditione \n corporis animalis, inmortalis autem beneficio conditoris. \n si enim corpus animale, utique mortale, quia et mori poterat, \n quamuis et inmortale ideo, quia et non mori poterat. neque \n enim inmortale, quod mori omnino non possit. erit nisi spiritale, \n quod nobis futurum in resurrectione promittitur. ac per hoc \n illud animale et ob hoc mortale, quod propter iustitiam \n spiritale fieret, et ob hoc omni modo inmortale factum est \n propter peccatum non mortale, quod et antea erat, sed mortuum, \n quod posset non fieri, si homo non peccasset. \n \n \n","26":"\n Quomodo enim corpus nostrum dicit apostolus mortuum, \n cum adhuc de uiuentibus loqueretur, nisi quia iam ipsa\n\n \n \n \n condicio moriendi ex peccato parentum haesit in prole? animale \n est enim et hoc corpus, sicut et primi hominis fuit; sed hoc \n iam in ipso animalis genere multo est deterius; habet enim \n necessitatem moriendi, quod illud non habuit. quamuis enim \n restabat adhuc, ut inmutaretur et spiritale factum plenam \n inmortalitatem perciperet, ubi cibo corruptibili non egeret, \n tamen, si inste iuste uiueret homo, in spiritalem habitudinem corpus \n eius mutaretur, non iret in mortem. in nobis autem \n etiam iuste uiuentibus corpus moriturum est. propter quam \n necessitatem ex illius primi hominis peccato uenientem non \n mortale, sed mortuum corpus nostrum dixit apostolus, quia \n omnes in Adam morimur. item dicit: sicut est ueritas in \n Iesu deponere uos secundum priorem conuersationem \n ueterem hominem, eum, qui eorrumpitur corrumpitur secundum \n concupiscentias deceptionis, hoc est, factus Adam per \n peccatum. uide ergo, quid sequatur. renouamini autem \n spiritu mentis uestrae et induite nouum hominem, \n eum, qui secundum deum creatus est in iustitia et \n sanctitate ueritatis. ecce, quod perdidit Adam per peccatum! \n \n \n \n \n","27":"\n In hoc ergo renouamur secundum id, quod amisit Adam, \n id est secundum spiritum mentis nostrae; secundum autem \n corpus, quod seminatur animale et surget spiritale, in melius \n renouabimur, quod nondum fuit Adam. \n \n Dicit item apostolus: expoliantes uos ueterem hominem \n cum actibus eius induite nouum, qui renouatur \n in agnitionem dei secundum imaginem eius, qui\n\n \n\n \n \n \n creauit eum. hanc imaginem in spiritu mentis inpressam \n perdidit Adam per peccatum, quam recipimus per gratiam \n iustitiae, non spiritale atque inmortale corpus, in quo \n ille nondum fuit, et in quo erunt omnes sancti resurgentes \n a mortuis; hoc enim praemium est illius meriti, quod \n amisit. proinde illa stola prima aut ipsa iustitia est, unde \n lapsus est, aut, si indumentum corporalis inmortalitatis \n significat, etiam hanc ille sic amisit, cum propter peccatum ad \n eam peruenire non potuit. dicitur enim et amisisse uxorem \n et amisisse honorem, qui speratum non acceperit illo, a quo \n sperabat, offenso. \n \n \n","28":"\n Secundum hanc ergo sententiam corpus animale habuit \n Adam non tantam tantum ante paradisum, sed iam in paradiso constitutus, \n quamuis in interiore homine fuerit spiritalis secundum \n imaginem eius, qui creauit eum: quod amisit peccando \n meruitque etiam corporis mortem, qui non peccando mereretur \n et in corpus spiritale commutationem. nam si et interius \n animaliter uixit, non possumus dici ad hoc ipsius renouari. \n quibus enim dicitur: renouamini spiritu mentis uestrae, \n hoc eis dicitur, ut spiritales fiant: quod si ille nec in ipsa \n mente fuit, quomodo nos renouamur ad id, quod homo numquam \n fuit? apostoli autem et omnes iusti animale utique \n corpus adhuc habebant, sed tamen spiritaliter interius uiuebant, \n renouati scilicet in agnitionem dei secundum imaginem eius. \n qui creauit eos; non ideo tamen iam peccare non poterant, si \n consentirent iniquitati. nam et spiritales posse cadere in\n\n \n\n \n \n \n temtatione peccati ostendit apostolus, ubi ait: fratres, et si \n praeoccupatus fuerit homo in aliquo delicto, uos, qui \n spiritales estis, instruite huiusmodi in spiritu lenitatis, \n intendens te ipsum, ne et tu temteris. hoc dixit \n ne cuiquam inpossibile uideatur, quod peccauit Adam, si \n spiritalis erat mente, quamuis animalis esset corpore. quae \n cum ita sint, nihil tamen adhuc praepropere confirmamus, \n sed expectamus potius, utrum etiam cetera scriptura hunc \n intellectum non inpediat. \n \n \n","29":"\n Sequitur enim quaestio de anima ualde difficilis, in qua \n multi laborauerunt nobisque, ubi laboremus, reliquerunt. siue \n enim quia non omnium omnia legere potui, qui de hac re \n secundum scripturarum nostrarum ueritatem ad aliquid liquidum \n minimeque dubium peruenire potuerunt, siue quia tanta \n quaestio est, ut etiam qui eam ueraciter soluunt non facile \n intellegantur a talibus, qualis ipse sum, fateor neminem mihi \n adhuc persuasisse, quod sic habeam de anima, ut nihil amplius \n quaerendum putem. utrum autem nunc certum aliquid inuenturus \n sim et definiturus, ignoro. quod autem potuero, si \n conatum meum dominus adiuuerit, sequenti uolumine explicare \n curabo. \n \n \n"},"7":{"1":"\n Et finxit deus hominem puluerem de terra et flauit \n in faciem eius flatum uitae, et factus est homo in\n\n \n\n \n \n \n animam uiuentem. haec uerba scripturae nobis etin et principio \n superioris libri consideranda proposueramus et de ipso homine \n facto maximeque de eius corpore, quantum satis duiimus duximus , quod \n secundum scripturas uisum est, disseruimus. sed quia de \n anima humana non parua quaestio est, ad hunc eam librum \n differendam putauimus nescientes, quantum nos dominus \n adiuturus esset recte loqui cupidos, illud tamen scientes, nisi, \n quantum ipse adiuuaret, recte nos non esse locuturos. recte \n autem est ueraciter atque congruenter nihil audacter refellendo, \n nihil temere adfirmando, dum adhuc dubium est, uemm \n falsumne sit, siue fidei siue scientiae christianae Christianae , quod autem \n doceri potest, uel rerum ratione apertissima uel scripturamm scripturarum \n auctoritate certissima sine cunctatione adserendo. \n \n Ac primum illud uideamus, quod scriptum est: flauit uel \n sufflauit in faciem eius flatum uitae. nonnulli enim codices \n habent: spirauit uel inspirauit in faciem eius. sed cum \n graeci habeant svstpoairjasv , non dubitatur flauit uel sufflauit \n esse dicendum. quaerebamus autem in superiore sermone de \n manibus dei, cum homo de limo formatus cogitaretur; quid ergo \n nunc dicendum est in eo quod scriptum est: sufflauit deus, \n nisi quia sicut non manibus corporis finxit, ita nec faucibus \n labiisue sufflauit? \n \n Uerum tamen hoc uerbo scriptura in quaestione difficillima \n plurimum nos, quantum opinor, adiuuit. \n \n \n","2":"\n Nam cum quidam ex hoc uerbo crediderint aliquid esse \n animam de ipsa substantia dei, id est eiusdem naturae, cuius \n ille est, hoc ideo putantes, quia cum homo sufflat, aliquid de\n\n \n \n \n se ipso eicit in flatu, hinc potius admonendi sumus hanc. \n inimicam fidei catholicae reprobare sententiam. nos enim credimus \n dei naturam atque substantiam, quae in trinitate creditur a \n multis, intellegitur a paucis, omnino esse incommutabilem. \n porro autem animae naturam uei uel in deterius uel in melius \n commutari posse quis ambigit? ac per hoc sacrilega opinio \n est eam et deum credere unius esse substantiae. quid enim \n hoc modo aliud quam et ille commutabilis creditur? credendum \n itaque est et intellegendum neque ullo modo dubitandum, \n quod recta fides habet, animam sic esse a deo tamquam rem, \n quam fecerit, non tamquam naturae, cuius ipse est, siue genuerit \n siue quoquo modo protulerit. \n \n \n","3":"\n Et quomodo, inquiunt, scriptum est: sufflauit in faciem \n eius, et factus est homo in animam uiuam, si non \n anima dei pars est uel dei omnino substantia? immo uero ex \n hoc uerbo satis adparet ita non esse. cum enim homo sufflat, \n anima utique ipsa subiacentem sibi naturam corporis mouet \n et de illa, non de se ipsa flatum facit; nisi forte isti tam \n tardi sunt, ut nesciant isto reciproco halitu, quem de hoc \n aere circumfuso ducimus et reddimus, fieri etiam flatum, cum \n uoluntate sufflamus. quodsi etiam non ex hoc, qui forinsecus \n adiacet, accepto et reddito, sed ex ipsius nostri corporis \n natura, qua constat, sufflando aliquid eiceremus, non eadem \n natura est corporis et animae: quod et ipsi utique consentiunt. \n quapropter etiam sic aliud est animae substantia, qua corpus \n regit et mouet, aliud flatus, quem regendo et mouendo facit \n de corpore sibi subdito, non de se ipsa, cui corpus est\n\n \n \n \n subditum. cum itaque longe quidem inconparabili modo sed \n tamen anima. regat subditum corpus et deus subditam creaturam, \n cur non potius intellegatur de subiecta sibi creatura \n fecisse deus animam in eo, quod suffiasse dictus est, quandoquidem \n ipsa anima, quamuis corpori suo non ita dominetur \n ut deus uniuersitati, quam condidit, tamen eius motu, non de \n sua substantia flatum facit? \n \n Possemus quidem dicere nec ipsum dei flatum esse animam \n hominis, sed deum sufflando fecisse animam in homine; sed \n ne putentur meliora quae fecit uerbo quam quod fecit flatu, \n quia et in nobis melius est uerbum quam flatus, nihil est \n interim secundum supra dictam rationem, cur animam ipsam flatum \n dei dicere dubitemus, dum intellegatur non esse dei natura \n atque substantia, sed hoc ipsum esse sufflare, quod est flatum \n facere, quod autem flatum facere, hoc animam facere. cui \n sententiae congruit quod per Esaiam dicit deus: spiritus \n enim a me procedet, et flatum omnem ego feci; nam \n non quemlibet flatum corporeum eum dicere sequentia docent. \n cum enim dixisset: omnem flatum ego feci, et, propter peccatum, \n inquit, pusillum quid contristaui eum et percussi \n eum. quid ergo dicit flatum nisi animam, quae propter \n peccatum percussa et contristata est? quid igitur est: omnem \n flatum ego feci, nisi: omnem animam ego feci? \n \n \n","4":"\n Si ergo deum diceremus tamquam corporei mundi huius \n animam, cui mundus ipse esset tamquam corpus unius animantis, \n recte non eum diceremus sufflando fecisse animam\n\n \n\n \n \n \n hominis, nisi corpoream de isto aere subiacente sibi ex corpore \n suo, non tamen quod dedisset sufflando de se ipso dedisse \n putare deberemus, sed ita de sibi subiecto aere corporis sui, \n sicut anima de huiusmodi re similiter adiacente, hoc est de \n corpore, non de se ipsa flatum facit. nunc uero quia non \n tantummodo mundi corpus deo esse subditum dicimus, sed \n illum esse supra omnem creaturam siue corporalem siue \n spiritalem, nec de se ipso nec de corporeis elementis credendus \n est animam fecisse sufflando. \n \n \n","5":"\n Utrum autem ex eo, quod omnino non erat, id est ex \n nihilo, an ex aliqua re, quae iam ab illo facta spiritaliter. \n erat, sed anima nondum erat, merito quaeri potest. si enim \n deum adhuc aliquid ex nihilo creare non credimus, posteaquam \n creauit omnia simul, et ob hoc a consummatis omnibus \n operibus requieuisse credimus, quae inchoauit facere, ut, \n quidquid deinde faceret, ex his faceret, non uideo, quemadmodum \n intellegamus adhuc eum ex nihilo animas facere. an \n dicendum est eum in illis quidem operibus primorum sex \n dierum fecisse diem illum occultum ac, si hoc potius credi \n oportet, spiritalem atque intellectualem naturam, scilicet unitatis \n angelicae, et mundum, id est caelum et terram, atque \n in illis iam extantibus naturis rationes creasse futurarum \n aliarum naturarum, non ipsas naturas? alioquin si iam ibi \n creatae essent, sicut erant futurae, non adhuc essent futurae. \n quod si ita est, nondum erat in conditis rebus animae humanae \n ulla natura et tunc esse coepit, cum eam deus sufflando fecit \n atque indidit homini.\n\n \n \n \n \n Sed non ideo quaestio sublata est, qua quaeritur adhuc, \n utram utrum eam naturam, quae anima dicitur et antea non erat \n ex nihilo creauerit, tamquam ipse flatus eius non ex aliqua \n substantia subiacente factus sit, sicut de flatu dicebamus, \n quem facit anima ex corpore suo, sed omnino ex nihilo tunc \n factus sit flatus, cum deus flare uoluit, idemque hominis \n anima factus sit: an uero iam erat aliquid spiritale, quamuis \n hoc, quidquid erat, nondum animae natura erat, atque ex hoc \n factus sit flatus dei, quae natura esset animae, sicut nec \n corporis humani natura iam erat, antequam deus eam de limo \n terrae uel puluere formauisset. non enim caro humana erat \n puluis aut limus, sed tamen aliquid erat, unde illa fieret, \n quae nondum erat. \n \n \n","6":"\n Num ergo credibile est in primis illis sex dierum operibus \n deum condidisse non solum futuri corporis humani \n causalem rationem uerum etiam materiem, de qua fieret, id \n est terram, de cuius limo uel puluere fingeretur, animae \n autem solam ibi condidisse rationem, secundum quam fieret. \n non etiam quandam pro suo genere materiam, de qua fieret? \n si enim quiddam incommatabile esset anima, nullo modo eius \n quasi materiem quaerere deberemus; nunc autem mutabilitas \n eius satis indicat eam interim uitiis atque fallaciis deformem \n reddi, formari autem nirtutibus uirtutibus ueritatisque doctrina, sed in \n sua iam natura, qua est anima, sicut etiam caro in sua natura, \n qua iam caro est, et salute decoratur et morbis uulneribusque \n foedatur. sed sicut haec excepto, quod iam caro est,-in qua \n natura uel proficit, ut pulchra, uel deficit, ut deformis sit, \n habuit etiam materiem, id est terram, de qua fieret, ut omnino\n\n \n \n \n caro esset: sic fortasse potuit et anima, antequam ea ipsa \n natura fieret, -quae anima dicitur, cuius uel pulchritudo uirtus \n uel deformitas uitium est, habere aliquam materiem pro suo \n genere spiritalem, quae nondum esset anima, sicut terra, de \n qua caro facta est, iam erat aliquid, quamuis non erat caro. \n \n \n Sed enim terra inplebat mundi infimam partem, antequam \n de illa corpus hominis fieret, conferens uniuerso totum suum, \n ut, etiamsi nulla ex ea caro fieret animantis cuiusquam. \n specie tamen sua mundi fabricam molemque conpleret, secundum \n quam dicitur mundus caelum et terra. \n \n \n \n","7":"\n At uero illa spiritalis materies, si fuit ulla, unde anima \n fieret, uel si est ulla, unde animae fiunt, quid ipsa est? quod \n nomen, quam speciem, quem usum in rebus conditis tenet? \n uiuit, an non? si uiuit, quid agit? quid confert uniuersitatis \n effectibus? beatamne uitam gerit, an miseram, an neutram? \n uiuificat aliquid? an ab hoc etiam opere uacat et in quodam \n secreto uniuersitatis otiosa requiescit sine uigili sensu motuque \n uitali? si enim nulla prorsus adhuc uita erat, quomodo esset \n uitae futurae quaedam incorporea nec uiua materies? aut \n falsum est aut nimis latet. si autem iam uiuebat nec beate \n nec misere, quomodo rationalis erat? quodsi tunc rationalis \n facta est, cum ex illa materie natura humanae animae facta \n est, inrationalis ergo uita materies erat animae rationalis, id \n est humanae? quid ergo inter illam pecorisque distabat? an \n rationalis erat iam possibilitate, nondum facultate? si enim \n uidemus infantilem animam, iam utique hominis animam, nondum \n coepisse uti ratione et tamen eam rationalem iam dicimus,\n\n \n \n \n cur non credatur sic in illa materie, de qua facta est, quietum \n fuisse motum etiam sentiendi, sicut in ista infantili, quae iam \n certe anima est hominis, quietus est adhuc motus ratiocinandi? \n \n \n","8":"\n Nam si iam beata erat uita, de qua facta est hominis \n anima, deterius ergo facta est, et ideo non iam illa materies \n huius, sed illius ista defluxio est. nam materies aliqua cum \n formatur, praesertim a deo, in melius sine dubitatione formatur. \n sed etiam si cuiusquam in aliqua beatitudine factae a \n deo uitae defluxio anima humana posset intellegi, nec sic \n credenda erat esse coepisse in aliquo actu meritorum suorum, \n nisi ex quo propriam coepit agere uitam, dum anima facta \n est animans carnem et eius sensibus uelut nuntiis utens \n atque in se ipsa se uiuere sentiens sua uoluntate, intellectu, \n memoria. si enim est aliquid, unde istam defluxionem formatae \n carni deus inspiraret, tamquam sufflando animam faciens, \n idemque beatum est, nullo modo mouetur aut mutatur aut \n amittit aliquid, cum hoc ab eo defluit, unde anima fit. non \n est enim corpus, ut tamquam exhalando minuatur. \n \n \n","9":"\n Si autem anima inrationalis materies est quodammodo, de \n qua fit anima rationalis, id est humana, rursus quaeritur, \n etiam ipsa inrationalis unde fiat, quia et ipsam non facit \n nisi creator omnium naturarum. an illa de materie corporali? \n cur non ergo et ista? nisi forte quod uelut gradatim fieri \n conceditur conpendio posse deum facere quisquam negabit. \n proinde quaelibet adhibeatur interpositio, si corpus est materies \n animae inrationalis et anima inrationalis est materies animae \n rationalis, procul dubio corpus est materies animae rationalis. \n quod neminem umquam scio ausum esse sentire, nisi qui et \n ipsam animam nonnisi in genere alicuius corporis ponit.\n\n \n \n \n \n Deinde cauendum est, ne quaedam translatio animae fieri a \n pecore in hominem posse credatur \u2014 quod ueritati fideique \n catholicae omnino contrarium est \u2014 si concesserimus inrationalem \n animam ueluti materiem subiacere, unde rationalis \n anima fiat. sic enim fiet, ut, si haec in melius commutata \n erit hominis, illa quoque in deterius commutata sit pecoris. \n de quo ludibrio quorundam philosophorum etiam eorum posteri \n erubuerunt nec eos hoc sensisse, sed non recte intellectos esse \n dixerunt. et credo ita esse. uelut si quisquam etiam de scripturis \n nostris hoc sentiat, ubi dictum est: homo in honore \n positus non intellexit; conparatus est pecoribus in \n sensatis et similis factus est eis, aut ubi item legitur: \n ne tradideris bestiis animam confitentem tibi. neque \n enim non omnes haeretici scripturas catholicas legunt nec ob \n aliud sunt haeretici, nisi quod eas non bene intellegentes \n suas -falsas opiniones contra earum ueritatem peruicaciter adserunt. \n sed quoquo modo se habeat uel non habeat opinio \n philosophorum de reuolutionibus animarum, catholicae tamen \n fidei non conuenit credere animas pecorum in homines aut \n hominum in pecora transmigrare. \n \n \n \n","10":"\n Fieri sane homines uitae genere pecoribus similes et \n ipsae res humanae clamant et scriptura testatur. unde est \n illud, quod commemoraui: homo in honore positus non \n intellexit; conparatus est iumentis insensatis et similis \n factus est eis, sed in hac uita utique, non post\n\n \n\n \n \n \n mortem. proinde uel talibus bestiis nolebat in potestatem dari \n animam suam, qui dicebat: ne tradideris bestiis animam \n confitentem tibi \u2014 quales cauendos significat dominus, ubi \n dicit eos indutos uestitu ouium, intus autem esse lupos \n rapaces \u2014 uel ipsi diabolo et angelis eius; nam et ille dictus \n est et leo et draco. \n \n Quid enim adferunt argumenti philosophi, qui putant homi ; \n num animas in pecora uel pecorum in homines post mortem \n posse transferri? hoc certe, quod morum similitudo ad id trahat, \n uelut auaros in formicas, rapaces in miluos, saeuos ac superbos \n in leones, sectatores inmundae uoluptatis in sues et si qua \n similia. haec quippe adserunt nec adtendunt per hanc rationem \n nullo modo fieri posse, ut pecoris anima post mortem in \n hominem transferatur. nullo modo enim porcus similior erit \n homini quam porco; et cum mansuescunt leones, canibus uel \n etiam ouibus fiunt similiores quam hominibus. cum igitur a \n pecorum moribus pecora non recedunt et quae aliquantulum \n ceteris dissimilia fiunt, similiora sunt tamen suo generi quam \n humano longeque plus ab hominibus quam a pecoribus differunt, \n numquam erunt hominum animae istae, si ea, quae \n similiora sunt, trahunt. si autem hoc argumentum falsum est, \n quomodo erit uera illa opinio, quandoquidem nihil aliud adferunt, \n quo etiamsi non uera, saltem uerisimilis habeatur? unde procliuius \n et ipse crediderim, quod etiam eorum posteri sectatores, \n illos homines, qui haec primitus in suis libris posuerunt,\n\n \n\n \n\n \n\n \n \n \n in hac uita potius intellegi uoluisse quadam peruersitate \n morum ac turpitudine homines pecorum similes fieri ac sic \n quodam modo in pecora commutari, ut hoc dedecore obiecto \n eos a cupiditatum prauitate reuocarent. \n \n \n","11":"\n Nam illa, quae feruntur accidisse, ut quidam quasi \n recordarentur in quorum animalium corporibus fuerint aut \n falsa narrantur aut ludificationibus daemonum hoc in eorum \n animis factum est. si enim contingit in somnis, ut fallaci \n memoria quasi recordetur se homo fuisse, quod non fuit, aut \n egisse, quod non egit, quid mirum, si quodam dei iusto \n occultoque iudicio sinuntur daemones in cordibus etiam uigilantium \n tale aliquid posse? \n \n Manichaei autem, qui se christianos uel putant uel putari \n uolunt, in hac opinione translationis uel reuolutionis animarum \n eo sunt illis gentium philosophis uel si qui alii uani \n homines hoc putant deteriores et detestabiliores, quod illi \n animae naturam a dei natura discernunt, isti autem, cum aliud \n nihil dicant esse animam quam ipsam dei substantiam atque \n id omnino, quod deus est, non trepidant eam tam turpiter \n commutabilem dicere, ut nullum sit herbae seu uermiculi \n genus, ubi eam non esse conmixtam uel quo reuolui non \n posse mirabili opinentur insania. qui tamen si remotis ab \n animo suo rerum obscurissimarum quaestionibus, quas carnali \n corde uersantes necesse est ut in opiniones falsas, noxias \n monstrosasque labantur et prouoluantur, unum illud firmissime \n teneant, quod omni animae rationali sine ullius disputationis \n ambagibus naturaliter et ueraciter insitum est, esse omnino\n\n \n \n \n incommutabilem et incorruptibilem deum, tota eomm milleformis \n fabula repente dilabitur, quam in suis uanis ac sacrilegis \n mentibus nonnisi de dei turpissima mutabilitate pinxerunt. \n \n Non est igitur materies animae humanae nec anima inratiocalis. \n \n \n","12":"\n Quid ergo est, unde anima flatu dei facta est? an \n corpus aliquod erat terrenum quidem et humidum? nullo \n modo; hinc enim potius caro facta est. nam quid aliud est \n limus quam terra humida? nec humore solo anima facta \n credenda est quasi caro de terra, anima de aqua. nimis enim \n absurdum est inde factam putare animam hominis, unde facta \n est caro piscis et uolucris. \n \n Ergo fortassis ex aere? huic enim elemento etiam flatus \n conpetit; sed noster, non dei. unde supra diximus hoc potuisse \n congruenter putari, si animam mundi tamquam unius maximi \n animantis deum crederemus, ut ita eam flauerit de aere corporis \n sui. sicut flat nostra de sui. cum uero deum esse constet \n supra omne mundi corpus et supra omnem spiritum, quem \n creauit, inconparabili omnino distantia, quomodo id recte dici \n potest? an forte quanto magis deus uniuersae creaturae suae \n praesens est omnipotentia singulari, tanto magis potuit ex \n aere flatum facere, quae anima hominis esset? sed cum anima \n non sit corporea. quidquid autem ex mundi corporeis elementis \n fit, corporeum sit necesse est inque mundi elementis etiam\n\n \n\n \n \n \n aer iste numeretur, nec si de puri illius caelestisque ignis \n elemento facta anima diceretur, credi oporteret. omne quippe \n corpus in omne corpus posse mutari non defuerunt qui adsererent; \n corpus autem aliquod, siue terrenum siue caeleste, \n conuerti in animam fierique naturam incorpoream nec quemquam \n sensisse scio nec fides habet. \n \n \n","13":"\n Deinde \u2014 si non est contemnendum, quod medici non \n tantum dicunt, uerum etiam probare se adfirmant \u2014 quamuis \n omnis caro terrenam soliditatem in promtu gerat, habet tamen \n in se et aeris aliquid, quod et pulmonibus continetur et a \n corde per uenas, quas arterias uocant, diffunditur; et ignis \n non solum feruidam qualitatem, cuius sedes in iecore est, \n uerum etiam luculentam, quam uelut eliquari ac subuolare \n ostendunt in excelsum cerebri locum, tamquam in caelum corporis \n nostri. unde et radii emicant oculorum et de cuius \n medio uelut centro quodam non solum ad oculos, sed etiam \n ad sensus ceteros tenues fistulae deducuntur, ad aures uidelicet, \n ad nares, ad palatum, propter audiendum, olfaciendum \n atque gustandum; ipsumque tangendi sensum, qui per totum \n corpus est, ab eodem cerebro dirigi per medullam ceruicis \n et eam, quae continetur ossibus, quibus dorsi spina conseritur, \n ut inde se tenuissimi quidam riuuli, qui tangendi sensum \n faciunt, per cuncta membra diffundant. \n \n \n","14":"\n Cum igitur his quasi nuntiis accipiat anima quidquid\n\n \n \n \n eam corporalium non latet, ipsa uero usque adeo aliud quiddam \n sit, ut, cum uult intellegere uel diuina uel deum uel \n omnino etiam se ipsam suasque considerare uirtutes, ut aliquid \n ueri certique conprehendat, ab hac ipsorum quoque \n oculorum luce se auertat eamque ad hoc negotium non tantum \n nullo adiumento, uerum etiam nonnullo inpedimento esse \n sentiens se in obtutum mentis adtollat: quomodo ex eo genere \n aliquid est, cum eiusdem genens generis summum non sit nisi lumen, \n quod ex oculis emicat, quo illa non adiuuatur nisi ad corporeas \n formas coloresque sentiendos habetque ipsa innumerabilia \n longe dissimilia cuncto generi corporum, quae nonnisi intellectu \n atque ratione conspiciat, quo nullus carnis sensus \n aspirat? \n \n \n","15":"\n Quapropter non est quidem humanae animae natura \n nec de terra nec de aqua nec de aere nec de igne quolibet; \n sed tamen crassioris corporis sui materiam, hoc est humidam \n quandam terram, quae in carnis uersa est qualitatem, per \n subtiliorem naturam corporis administrat, id est per lucem \n et aerem. nullus enim sine his duobus uel sensus in corpore \n est uel ab anima spontaneus corporis motus. sicut autem \n prius esse debet nosse quam facere, ita sentire prius est \n quam mouere. anima ergo quoniam res est incorporea corpus, \n quod incorporeo uicinum est, sicuti est ignis uel potius lux \n et aer, primitus agit et per haec cetera quae crassiora sunt \n corporis, sicuti humor et terra \u2014 unde carnis corpulentia \n solidatur \u2014 quae magis sunt ad patiendum subdita quam \n praedita ad faciendum. \n \n \n","16":"\n Non mihi ergo uidetur dictum: factus est homo in\n\n \n\n \n \n \n animam uiuam, nisi quia sentire coepit in corpore: quod \n est animatae uiuentisque carnis certissimum indicium. nam \n mouentur et arbusta non tantum ui extrinsecus inpellente, \n uelut cum uentis agitantur, sed illo motu, quo intrinsecus \n agitur quidquid ad incrementum speciemque arboris pertinet, \n quo ducitur sucus in radicem uertiturque in ea, quibus constat \n herbae natura uel ligni; nihil enim horum sine interno motu. \n sed iste motus non est spontaneus, qualis ille, qui sensui \n copulatur ad corporis administrationem, sicut in omni animalium \n genere, quam uocat scriptura animam uiuam. nam \n et nobis nisi inesset etiam ille motus, nec crescerent nostra \n corpora nec ungues capillosque producerent. sed si hoc solum \n esset in nobis sine sensu motuque illo spontaneo, non diceretur \n homo factus in animam uiuam. \n \n \n","17":"\n Proinde, quoniam pars cerebri anterior, unde sensus \n omnes distribuuntur, ad frontem conlocata est atque in facie \n sunt ipsa uelut organa sentiendi \u2014 excepto tangendi sensu, \n qui per totum corpus diffunditur; qui tamen etiam ipse ab \n eadem anteriore parte cerebri ostenditur habere uiam suam, \n quae retrorsus per uerticem atque ceruicem ad medullam \n spinae, de qua loquebamur paulo ante, deducitur, unde habet \n utique sensum in tangendo et facies, sicut totum corpus, \n exceptis sensibus uidendi, audiendi, olfaciendi, gustandi, qui \n in sola facie praelocati sunt \u2014 ideo scriptum arbitror, quod \n in faciem deus sufflauerit homini flatum uitae, cum \n factus est in animam uiuam. anterior quippe pars posteriori \n merito praeponitur, quia et ista ducit, illa sequitur et ab\n\n \n\n \n \n \n ista sensus, ab illa motus est, sicut consilium praecedit \n actionem. \n \n \n","18":"\n Et quoniam corporalis motus, qui sensum sequitur, \n sine interuallis temporum nullus est, agere autem interualla \n temporum spontaneo motu nisi per adiutorium memoriae \n non ualemus, ideo tres tamquam uentriculi cerebri demonstrantur: \n unus anterior ad faciem, a quo sensus omnis; alter \n posterior ad ceruicem, a quo motus omnis; alter posterior ad \n ceruicem, a quo motus omnis; tertius inter utrumque, in quo \n memoriam uigere demonstrant, ne, cum sensum sequitur \n motus, non conectat homo quod faciendum est, si fuerit \n quod fecit oblitus. haec illi certis indiciis probata esse \n dicunt, quando et ipsae partes aliquo adfectae morbo uel \n uitio, cum defecissent officia uel sentiendi uel mouendi \n membra uel motus corporis reminiscendi, satis quid ualerent \n singulae declararunt eisque adhibita curatio cui rei \n reparandae profecerit exploratum est. sed anima in istis \n tamquam in organis agit, nihil horum est ipsa; sed uiuificat \n et regit omnia et per haec corpori consulit et huic uitae, in \n qua factus est homo in animam uiuam. \n \n \n \n","19":"\n Unde ergo sit ipsa, id est de qua uelut materie deus \n hunc flatum fecerit, quae anima dicitur, dum quaeritur, nihil \n corporeum debet occurrere. sicut enim deus omnem creaturam, \n sic anima omnem corpoream creaturam naturae dignitate \n praecellit. per lucem tamen et aerem, quae in ipso quoque \n mundo praecellentia sunt corpora magisque habent faciendi \n praestantiam quam patiendi corpulentiam, sicut humor et terra,\n\n \n \n \n tamquam per ea quae spiritui similiora sunt corpus administrat. \n nuntiat enim aliquid lux corporea; cui autem nuntiat, non \n hoc est, quod illa; et haec est anima, cui nuntiat, non illa, \n quae nuntiat. et cum adflictiones corporis moleste sentit, \n actionem suam, qua illi regendo adest, turbato eius temperamento \n inpediri offenditur, et haec offensio dolor uocatur. \n et aer, qui neruis infusus est, paret uoluntati, ut membra \n moueat, non autem ipse uoluntas est. et illa pars media motum \n membrorum nuntiat, ut memoria teneatur, non ipsa \n memoria est. denique, dum haec eius tamquam ministeria \n uitio quolibet seu perturbatione omni modo deficiunt desistentibus \n nuntiis sentiendi et ministris mouendi, tamquam non \n habens cur adsit abscedit. si autem non ita deficiunt, ut in \n morte adsolet, turbatur eius intentio, tamquam conantis \n redintegrare labentia nec ualentis. et in quibus rebus turbatur, \n inde cognoscitur quae pars ministeriorum in causa sit, ut, si \n potuerit, medicina succurrat. \n \n \n","20":"\n Namque aliud esse ipsam, aliud haec eius corporalia \n ministeria, uel uasa uel organa uel si quid aptius dici possunt, \n hinc euidenter elucet, quod plerumque se uehementi cogitationis \n intentione auertit ah omnibus, ut prae oculis patentibus \n recteque ualentibus multa posita nesciat et, si maior intentio \n est, dum ambulabat, repente subsistat, auertens utique imperandi \n nutum a ministerio motionis, qua pedes agebantur; \n si autem non tanta est cogitationis intentio, ut figat ambulantem \n loco, sed tamen tanta est, ut partem illam cerebri \n mediam nuntiantem corporis motus non uacet. aduertere,\n\n \n \n \n obliuiscitur aliquando et unde ueniat et quo eat, et transit \n inprudens uillam, quo tendebat, natura sui corporis sana, sed \n sua in aliud auocata. quapropter istas corporei caeli corporeas \n quasdam particulas, id est lucis et aeris, quae primae excipiunt \n nutus animae uiuificantis, eo quod incorporeae naturae \n propinquiores sunt quam humor et terra, ut ad earum proximum \n ministerium tota moles administretur, utrum deus de \n hoc circumfuso et superfuso caelo corpori uiuentis miscuerit \n aut adiunxerit, an et ipsas de limo sicut carnem fecerit, non \n est ad rem pertinens quaestio. omne quippe corpus in omne \n corpus mutari posse credibile est; quodlibet autem corpus \n mutari posse in animam credere absurdum est. \n \n \n","21":"\n Quamobrem nec illud audiendum est, quod quidam \n putauerunt, quintum quoddam esse corpus unde sint animae, \n quod nec terra nec aqua sit nec aer nec ignis, siue iste \n turbulentior atque terrenus, siue ille caelestis purus et lucidus, \n sed nescio quid aliud, quod careat usitato nomine, sed tamen \n corpus sit. si enim qui hoc sentiunt hoc dicunt corpus, quod \n et nos, id est naturam quamlibet longitudine, latitudine, \n altitudine spatium loci occupantem, neque hoc est anima \n neque inde facta credenda est. quidquid enim tale est, ut \n multa non dicam, in quacumque sui parte lineis diuidi uel \n circumscribi potest: quod anima si pateretur, nullo modo \n nosse posset tales lineas, quae per longum secari non queunt, \n quales in corpore non posse inueniri nihilominus nouit.\n\n \n\n \n \n \n \n \n Nec ipsa sibi aliquid tale occurrit, cum se nescire non \n possit, etiam quando, se ut cognoscat, inquirit. cum enim se \n quaerit, nouit, quod se quaerat; quod nosse non posset, si se \n non nosset. neque enim aliunde se quaerit quam a se ipsa. \n cum ergo quaerentem se nouit, se utique nouit et omne, quod \n nouit, tota nouit. cum itaque se quaerentem nouit, tota se \n nouit, ergo et totam se nouit; neque enim aliquid aliud, sed \n se ipsam tota nouit. quid ergo adhuc se quaelit quaerit , si quaerentem \n se nouit? neque enim si nesciret se, posset quaerentem se \n scire se; sed hoc in praesenti; quod autem de se quaerit, quid \n antea fuerit uel quid futura sit quaerit. desinat ergo nunc \n interim suspicari se esse corpus, quia, si aliquid tale esset, \n talem se nosset, quae magis se nouit quam caelum et terram, \n quae per sui corporis oculos nouit. \n \n Omitto dicere, quia illud eius, quod etiam pecora habere \n intelleguntur uel caeli uolatilia, cum habitacula sua seu nidos \n repetunt, quo capiuntur imagines omnium rerum corporalium, \n nullo modo cuiquam corpori simile est; et utique hoc potius \n corpori esse simile deberet, ubi corporearum rerum similitudines \n continentur. at si hoc corpus non est, quia certum \n est eas simulitudines corporum illic non solum memoriter \n detineri, uerum etiam innumerabiles pro arbitrio figurari, \n quanto minus alia qualibet ui sua corpori esse anima similis \n potest! \n \n Si autem corpus esse dicunt alia qualibet notione omne\n\n \n \n \n quod est, id est omnem naturam atque substantiam, non \n quidem admittenda est ista locutio, ne non inueniamus, quomodo \n loquentes ea, quae corpora non sunt, a corporibus distinguamus; \n non tamen nimis est de nomine laborandum. nam \n et nos dicimus, quidquid anima est, non esse horum quattuor \n notissimorum elementorum, quae manifesta sunt corpora, \n sed neque hoc esse, quod deus est. quid sit autem, non \n dicitur melius quam anima uel spiritus uitae. ideo enim \n additur\" uitae\", quia et iste aer plerumque dicitur spiritus. \n quamquam et animam eundem aerem appellauerunt, ut iam \n non possit inueniri nomen, quo proprie distinguatur ista \n natura, quae nec corpus nec deus est nec uita sine sensu, \n qualis potest credi in arboribus, nec uita sine rationali mente, \n qualis est in pecoribus, sed uita nunc minor quam angelorum, \n et futura, quod angelorum, si ex praecepto sui creatoris hic \n uixerit. \n \n Unde sit autem, id est de qua uelut materie facta sit uel \n de qua perfecta beataque natura defluxerit uel utrum omnino \n ex nihilo facta sit, etiamsi dubitatur et quaeritur, illud tamen \n minime dubitandum est et, si aliquid antea fuit, a deo factum \n esse, quod fuit, et eam nunc a deo factam, ut anima uiua \n sit; aut enim nihil fuit aut hoc, quod est, non fuit. sed illam \n partem, qua quaerebamus quasi eius materiem unde facta sit, \n iam satis tractauimus. \n \n \n","22":"\n Nunc, si omnino non fuit, quaerendum est, quomodo \n possit intellegi, quod causalis eius ratio fuisse dicebatur in \n primis sex dierum operibus dei, quando fecit deus hominem \n ad maginem suam, quod nisi secundum animam non recte\n\n \n \n \n intellegitur. uerendum est autem, ne, cum dicimus non ipsas \n tunc naturas atque substantias, quae futurae fuerant, deum \n creauiase , dum crearet omnia simul, sed earum futurarum \n causales quasdam rationes, putemur inania quaedam dicere. \n quae sunt enim istae causales rationes, secundum quas posset \n iam dici deus fecisse hominem ad imaginem suam, cuius \n corpus nondum de limo finxerat, cui nondum animam flando \n fecerat? et corporis quidem humani etiamsi fuit aliqua occulta \n ratio, qua futurum erat, ut formaretur, erat et materies, de \n qua formaretur, id est terra, in qua uideri potest illa ratio \n uelut in semine latuisse; animae autem faciendae, id est \n flatum faciendi, qui esset anima hominis, quae ibi ratio \n causalis primitus condita est, cum diceret deus: faciamus \n hominem ad imaginem et similitudinem nostram \u2014 \n quod nisi secundum animam recte intellegi non potest \u2014, \n si nulla erat natura, ubi conderetur? \n \n Si enim haec ratio in deo erat, non in creatura, nondum \n ergo erat condita. quomodo ergo dictum est: fecit deus \n hominem ad imaginem dei? si autem iam in creatura \n erat, hoc est in his, quae simul omnia creauerat deus, \n in qua creatura erat? utrum spiritali, an corporali? si \n spiritali, agebatne aliquid in corporibus mundi, seu caelestibus \n seu terrestribus? et in ea erat hoc uacans antequam \n homo in sua natura propria conderetur, sicut. in ipso \n homine iam propriam ducente uitam latenter otioseque inest \n ratio generandi, quae non operatur nisi per eoncubitum concubitum atque\n\n \n\n \n \n \n conceptum. an et illa creatura spiritalis, in qua latenter erat haec \n ratio, nihil agebat sui operis? et ut quid creata erat? an ut contineret \n rationem futurae animae humanae uel futurarum animarum, \n tamquam in se ipsis esse non possent, sed in aliqua \n creatura uita propria iam uiuente, sicut generandi ratio non \n potest esse nisi in aliquibus iam existentibus perfectisque \n naturis? parens ergo animae instituta est aliqua creatura spiritalis, \n in qua sit ratio futurae animae, quae non inde existat, \n nisi cum eam deus homini inspirandam facit. neque enim et \n ex homine fetum uel seminis uel ipsius iam prolis creat et \n format nisi deus per sapientiam adtingentem ubique propter \n suam munditiam, ita ut nihil inquinatum in eam incurrat, \n dum pertendit a fine usque ad finem fortiter et disponit omnia \n snauiter suauiter . sed nescio, quemadmodum possit intellegi ad hoc \n tantum creatam nescio quam creaturam spiritalem, quae in \n dei conditionibus per illos sex dies factis non commemoraretur, \n cum deus hominem sexto die fecisse dictus est, quem nondum \n in propria natura fecerat, sed adhuc ratione causali in illa \n creatura, quae commemorata non est. magis enim debuit ipsa \n commemorari, quae sic consummata erat, ut non adhuc esset \n secundum suae praecedentem rationem facienda. \n \n \n","23":"\n An forte in illius diei natura, quem primitus condidit, \n si spiritus intellectualis dies ille recte accipitur, hanc faciendae \n animae causalem rationem deus inseruit, cum sexto die fecit \n hominem ad imaginem suam, causam scilicet rationemque \n prae\u00f1gens , secundum quam eum post illos septem dies faceret,\n\n \n\n \n \n \n ut uidelicet corporis eius causalem rationem in natura terrae, \n animae autem in natura illius diei creasse credatur? sed quid \n aliud dicitur, cum hoc dicitur, nisi angelicum spiritum quasi \n parentem esse animae humanae, si sic in illo inest animae \n humanae creandae praecondita ratio, sicut in homine futurae \n prolis suae, ut corporum quidem humanorum parentes homines \n sint, animarum autem angeli, creator uero et corporum et \n animarum deus, sed corporum ex hominibus, animarum ex \n angelis, aut prioris corporis ex terra et prioris animae ex \n angelica natura, ubi rationes eorum causales praefixerat, quando \n primitus fecit hominem in his. quae simul omnia creauit, \n deinceps uero iam homines ex hominibus, corpus ex corpore, \n animam ex anima! durum est hoc angeli aut angelonim angelorum filiam \n dicere esse animam, sed multo durius caeli corporei; quanto \n magis ergo maris et terrae! multo minus igitur in aliqua \n corporali creatura causalis animae ratio praecondita est, cum \n faceret deus hominem ad imaginem suam, antequam eum suo \n tempore de limo formatum flatu animaret. si absurde creditur \n animam causaliter in natura angelica condidisse. \n \n \n","24":"\n Illud ergo uideamus, utrum forsitan uerum esse possit, \n quod certe humanae opinioni tolerabilius mihi uidetur, deum \n in illis primis operibus, quae simul omnia creauit, animam \n etiam humanam creasse, quam suo tempore membris ex limo \n formati corporis inspiraret: cuius corporis in illis simul conditis \n rebus rationem creasse causaliter, secundum quam fieret, \n cum faciendum esset, corpus humanum. nam neque illud,\n\n \n\n \n \n \n quod dictum est\" ad imaginem suam\", nisi in anima neque \n illud, quod dictum est \"masculum et feminam\", nisi in corpore \n recte intellegimus. credatur ergo, si nulla scripturarum \n auctoritas seu ueritatis ratio contradicit, hominem ita factum \n sexto die, ut corporis quidem humani ratio causalis in elementis \n mundi, anima uero iam ipsa crearetur, sicut primitus \n conditus est dies, et creata lateret in operibus dei, donec eam \n suo tempore sufftando , hoc est inspirando, formato ex limo \n corpori insereret. \n \n \n","25":"\n Sed hic rursus non spernenda oritur quaestio. si enim \n iam facta erat anima et latebat, ubi ei posset esse melius \n quam ibi? quid ergo fuit causae, ut anima innocenter uiuens \n insereretur uitae huius carnis, in qua peccando ipsum, qui \n eam creauit, offenderet, unde eam merito sequeretur laboris \n aerumna damnationisque cruciatus? an illud dicendum est, \n quod ad corpus administrandum uoluntate propria fuerit inclinata, \n in qua uita corporis, quoniam et iuste et inique uiui \n potest, quod eligeret hoc haberet, uel praemium de iustitia \n uel de iniquitate subplicium, ut nec illi apostolicae sententiae \n sit contrarium, qua dicit nondum natos nihil egisse boni seu \n mali? illa quippe inclinatio uoluntatis ad corpus nondum est \n actio uel iustitiae uel iniquitatis, de qua ratio reddenda est \n in iudicio dei recepturo unoquoque secundum ea, quae per \n corpus gessit, siue bonum siue malum. cur ergo non iam \n et illud credatur, quod dei nutu ad corpus uenerit, ubi, si \n uellet secundum eius praeceptum agere, mercedem acciperet \n uitae aeternae atque angelorum societatis; si autem\n\n \n\n \n \n \n contemneret, poenas iustissimas lueret siue laboris diuturni siue \n ignis aeterni? an, quia hoc ipsum, deo uolenti obtemperasse, \n iam utique actio bona est, et erit contrarium nondum natos \n nihil egisse uel boni uel mali? \n \n \n","26":"\n Quae si ita sunt, fatebimur etiam non in eo rerum \n genere animam primitus creatam, ut esset praescia futuri \n operis sui uel iusti uel iniqui. nimis quippe incredibile est \n eam potuisse propria uoluntate inclinari ad corporis uitam, \n si se ita in quibusdam peccaturam esse praesciret, ut iuste \n subplicio perpetuo puniretur. iuste sane creator laudatur in \n omnibus, qui fecit omnia bona ualde. neque enim ex his \n tantum laudandus est, quibus praescientiam dedit, cum recte \n laudetur etiam, quia pecora creauit, quibus est natura \n humana praestantior etiam in ipsis peccantibus. natura quippe \n hominis ex deo est, non iniquitas, qua se ipse inuoluit male \n utendo libero arbitrio: quod tamen si non haberet, in natura \n rerum minus excelleret. cogitandus est quippe homo iuste \n uiuens etiam non praescius futurorum et ibi uidendum est, \n excellentia uoluntatis bonae quam non inpediatur ad recte \n uiuendum et deo placendum, quod ignarus futuri uiuit ex \n fide. huiusmodi ergo creaturam quisquis esse nollet in rebus, \n contradicit dei bonitati; quisquis autem poenas eam non uult \n luere pro peccatis, inimicus est aequitati. \n \n \n","27":"\n Sed si ad hoc fit anima, ut mittatur in corpus, quaeri \n potest, utrum, si noluerit, conpellatur. sed melius creditur \n hoc naturaliter uelle, id est in ea natura creari, ut uelit,\n\n \n \n \n sicut naturale nobis est uelle uiuere; male autem uiuere iam \n non est naturae, sed peruersae uoluntatis, quam iuste poena \n consequitur. \n \n Frustra ergo iam quaeritur, ei qua ueluti materie facta \n sit anima, si recte intellegi potest in primis illis operibus \n facta, cum factus est dies; sicut enim illa, quae non erant, \n facta sunt, sic et haec inter illa. quodsi et materies aliqua \n formabilis fuit, et corporalis et spiritalis \u2014 non tamen et \n ipsa instituta nisi a deo, ex quo sunt omnia \u2014 quae quidem \n formationem suam non tempore, sed origine praecederet, sicut \n uox cantum, quid nisi de materia spiritali facta anima congruentius \n creditur? \n \n \n","28":"\n Si autem aliquis non uult eam existimare factam, nisi \n cum formato corpori est inspirata, uideat, quid respondeat, \n cum quaeritur, unde facta sit. aut enim ex nihilo dicturus \n est deum aliquid fecisse uel facere post illam consummationem \n operum suorum et debet intueri, quomodo explicet sexto die \n factum hominem ad imaginem dei \u2014 quod nisi secundum \n animam recte intellegi non postet \u2014, id est in qua natura \n causalis ratio facta fuerit eius rei, quae nondum fuit, aut non \n de nihilo, sed de aliquo iam existente factam dicet animam \n et laborabit inquirendo, quaenam illa natura sit, utrum corporalis \n an spiritalis, secundum eas quaestiones, quas superius \n uersauimus, manente illa quoque molestia, ut adhuc quaeratur, \n in qua substantia creaturarum in sex diebus primitus conditarum \n causalem illam rationem fecerit animae, quam nondum \n uel de nihilo uel de aliquo fecerat.\n\n \n\n \n\n \n \n \n \n Quam si eo modo deuitare uoluerit, ut dicat sexto die \n etiam de limo factum esse hominem, sed hoc recapitulando \n postea commemoratum, uideat de muliere quid dicat, quia, \n masculum et feminam, dixit, fecit eos et benedixit \n eos. quodsi et ipsam eo die factam esse de uiri osse responderit, \n adtendat, quomodo adserat sexto die facta uolatilia, \n quae adducta sunt ad Adam, cum scriptura omne genus uolatilium \n quinto die creatum ex aquis insinuet, item sexto die \n ligna etiam quae in paradiso plantata sunt, cum eadem \n scriptura hoc creaturae genus tertio diei tribuerit. ipsa etiam \n uerba consideret, quid sit: eiecit adhuc de terra omne \n lignum pulchrum ad aspectum et bonum ad escam, \n tamquam illa, quae tertio die terra eiecerat, non erant pulchra \n ad aspectum et bona ad escam, cum in his essent operibus, \n quae fecit deus omnia bona ualde; quid sit etiam: finxit \n deus adhuc de terra omnes bestias agri et omnia \n uolatilia caeli; tamquam illa non fuerint omnia, quae primo \n producta erant, uel potius nulla ante producta erant. neque \n enim dictum est: et finxit deus adhuc de terra ceteras \n bestias agri et cetera uolatilia caeli, quasi quae minus uel \n terra sexto die uel aqua quinto die produxerit, sed omnes \n bestias, inquit, et omnia uolatilia. necnon et illud cogitet, \n quemadmodum deus et sex diebus fecerit omnia: primo ipsum \n diem, secundo firmamentum, tertio speciem maris et terrae \n atque ex terra herbam et ligna, quarto luminaria et sidera, \n quinto aquarum animalia, sexto terrae, et postea dicatur:\n\n \n\n \n \n \n cum factus est dies, fecit deus caelum et terram et \n omne uiride agri, quandoquidem, cum factus est dies, non \n fecit nisi ipsum diem; quomodo etiam omne uiride agri fecerit, \n antequam esset super terram, et omne fenum, antequam \n eioreretur exoreretur ; tunc enim factum, cum exortum est, non, antequam \n exoreretur, quis non diceret, nisi scripturae uerba reuocarent? \n meminerit etiam scriptum esse: qui uiuit in aeternum, \n creauit omnia simul, et uideat, quemadmodum simul \n creata dici possint, quorum creatio spatiis temporalibus distat, \n non horarum tantum, sed etiam dierum. curet quoque ostendere, \n quomodo utrumque sit uerum, quod contrarium uideri \n potest, et deum in die septimo ob omnibus operibus suis \n requieuisse, quod Geneseos liber dicit, et usque nunc eum \n operari, quod dominus dicit. respiciat etiam quae dicta sunt \n consummata, quomodo eadem dicta sint inchoata. \n \n \n His enim omnibus diuinae scripturae testimoniis, quam esse \n ueracem nemo dubitat nisi infidelis aut inpius, ad illam sententiam \n ducti sumus, ut diceremus deum ab exordio saeculi \n primum simul omnia creauisse, quaedam conditis iam ipsis \n naturis, quaedam praeconditis causis; sicut non solum praesentia, \n uerum etiam futura fecit omnipotens et ab eis factis \n requieuit, ut eorum deinceps administratione atque regimine \n crearet etiam ordines temporum et temporalium, quia et consummauerat \n ea propter omnium generum terminationem et \n inchoauerat propter saeculorum propagationem, ut propter\n\n \n\n \n\n \n \n \n consummata requiesceret, propter inchoata usque nunc operaretur. \n sed si possunt haec melius intellegi, non solum non resisto, \n uerum etiam faueo. \n \n Nunc tamen de anima, quam deus inspirauit homini sufflando \n in eius faciem, nihil confirmo, nisi quia ex deo sic est, ut \n non sit substantia dei et sit incorporea. id est non sit corpus, \n sed spiritus, non de substantia dei genitus nec de substantia \n dei procedens, sed factus a deo, nec ita factus, ut in eius \n naturam natura ulla corporis uel inrationalis animae uerteretur, \n ac per hoc de nihilo; et quod sit inmortalis secundum quendam \n uitae modum, quem nullo modo potest amittere; secundum \n quandam uero mutabilitatem, qua potest uel deterior \n uel melior fieri, non inmerito etiam mortalis possit intellegi, \n quoniam ueram inmortalitatem solus ille habet, de quo proprie \n dictum est: qui solus habet inmortalitatem. cetera, quae \n in hoc libro locutus sum disceptando, ad hoc ualeant legenti, \n ut aut nouerit, quemadmodum sine adfirmandi temeritate quaerenda \n sint, quae non aperte scriptura loquitur, aut, si ei \n quaerendi modus iste non placet, quemadmodum ipse quaesiuerit \n sciam, ut, si me potest docere, non abnuam, si autem \n non potest, a quo ambo discamus mecum requirat.\n\n \n\n \n \n \n \n \n"},"8":{"1":"\n Et plantauit deus paradisum in Eden ad orientem \n et posuit ibi hominem quem finxit. non ignoro de paradiso \n multos multa dixisse; tres tamen de hac re quasi generales \n sunt sententiae. una eorum, qui tantummodo corporaliter \n paradisum intellegi uolunt, alia eorum, qui spiritaliter tantum, \n tertia eorum, qui utroque modo paradisum accipiunt, alias \n corporaliter, alias autem spiritaliter. breuiter ergo ut dicam, \n tertiam mihi fateor placere sententiam. secundum hanc suscepi \n nunc loqui de paradiso, quod dominus donare dignabitur, \n ut homo factus e limo \u2014 quod utique corpus humanum est \n \u2014 in paradiso corporali conlocatus intellegatur, ut, quemadmodum \n ipse Adam, etsi aliquid aliud significat secundum id, \n quod eum formam futuri esse dixit apostolus, homo tamen \n in natura propria expressus accipitur, qui uixit certo numero \n annorum et propagata numerosa prole mortuus est, sicut \n moriuntur et ceteri homines, etsi non sicut ceteri ex parentibus \n natus, sed sicut primitus oportebat ex terra factus est, \n ita et paradisus, in quo cum conlocauit deus, nihil aliud quam \n locus quidam intellegatur terrae scilicet, ubi habitaret homo \n terrenus. \n \n Narratio quippe in his libris non genere locutionis figuratarum \n rerum est sicut in Cantico canticorum, sed omnino \n gestarum est sicut in Regnorum libris et huiuscemodi ceteris.\n\n \n\n \n \n \n sed quia illic ea dicuntur, quae uitae humanae usus notissimus \n habet, non difficile, immo promtissime primitus accipiuntur \n ad litteram, ut deinde ex illis quid etiam futurorum \n res ipsae gestae significauerint exculpatur; hic autem, quia \n ea dicuntur, quae usitatum naturae cursum intuentibus non \n occurrant, nolunt ea quidam proprie, sed figurate dicta intellegi \n atque ex illo loco uolunt incipere historiam, id est rerum \n proprie gestarum narrationem, ex quo dimissi de paradiso \n Adam et Eua conuenerunt atque genuerunt. quasi uero usitatum \n nobis sit, uel quod tot annos uixerunt uel quod Enoch translatus \n est uel quod et grandaeua et sterilis peperit et cetera \n eiusmodi. \n \n Sed alia est, inquiunt, narratio factorum mirabilium, alia \n institutarum creaturarum; illic enim ea ipsa insolita ostendunt \n alios esse tamquam naturales modos rerum, alios miraculorum \n \u2014 quae magnalia nominantur \u2014 hic autem ipsa insinuatur \n institutio naturarum. quibus respondetur: sed ideo insolita et \n ipsa, quia prima. nam quid tam sine exemplo et sine pari \n facto in rerum mundanarum constitutione quam mundus? num \n ideo credendum non est deum fecisse mundum, quia iam non \n facit mundos, aut non fecisse solem, quia iam non facit soles? \n et hoc quidem non de paradiso, sed de ipso homine permotis \n debuit responderi; nunc uero, cum ipsum sic credant a deo \n factum, sicut alius nullus factus est, cur paradisum\n\n \n \n \n nolunt ita factum credere, quemadmodum nunc uident siluas \n fieri ? \n \n Ad eos quippe loquor, qui auctoritatem harum litterarum \n sequuntur; eorum enim quidam non proprie, sed figurate \n paradisum intellegi uolunt. nam qui omnino aduersantur his \n litteris, alias cum eis atque aliter egimus, quamquam et haec \n . in hoc ipso opere nostro, quantum ualemus, ita defendamus \n ad litteram, ut, qui non rationabiliter moti propter animum \n peruicacem uel hebetem credere ista detrectant, nullam tamen \n inueniant rationem, unde falsa esse conuincant. uerum isti \n nostri, qui fidem habent his diuinis libris et nolunt paradisum \n ad proprietatem litterae intellegi, locum scilicet amoenissimum, \n fructuosis nemoribus opacatum eundemque magnum et magno \n fonte fecundum, cum uideant nulla humana opera tot ac tanta \n uirecta siluescere occulto opere dei, miror, quemadmodum \n credant ipsum hominem ita factum, quemadmodum numquam \n uiderunt. aut si et ipse figurate intellegendus est, quis genuit \n Cain et Abel et Seth? an et ipsi figurate tantum fuerunt, \n non etiam homines ex hominibus nati? de proximo ergo adtendant \n istam praesumtionem quo tendat et conentur nobiscum \n cuncta primitus, quae gesta narrantur, in expressionem proprietatis \n accipere. quis enim eis postea non faueat intellegentibus, \n quid ista etiam figurata significatione commoneant, siue \n ipsarum spiritalium naturarum uel adfectionum sine siue rerum\n\n \n\n \n \n \n etiam futurarum ? sane si nullo modo possent salua fide ueritatis \n ea, quae corporaliter hic nominata sunt, etiam corporaliter \n accipi, quid aliud remaneret, nisi ut ea potius figurate \n dicta intellegeremus, quam scripturam sanctam inpie culparemus? \n porro autem, si non solum non inpediunt, uerum etiam \n solidius adserunt diuini eloquii narrationem haec etiam corporaliter \n intellecta, nemo erit, ut opinor, tam infideliter \n pertinax, qui cum ea secundum regulam fidei exposita proprie \n uiderit malit in pristina remanere sententia, si forte illi uisa \n fuerant, nonnisi figurate posse accipi. \n \n \n \n","2":"\n Nam et ego contra Manichaeos, qui has litteras ueteris \n testamenti non aliter quam oportet accipiendo errant, sed \n omnino non accipiendo et detestando blasphemant, duos conscripsi \n libros recenti tempore conuersionis meae, cito uolens \n eorum uel confutare deliramenta uel erigere intentionem ad \n quaerendam in litteris, quas oderunt, christianam Christianam et euangelicam \n fidem. et quia non mihi tunc occurrebant omnia quemadmodum \n proprie possent accipi magisque non posse uidebantur \n aut uix posse atque difficile, ne retardarer, quid figurate \n significarent, ea quae ad litteram inuenire non potui, quanta \n ualui breuitate ac perspicuitate explicaui, ne uel multa lectione \n uel disputationis obscuritate deterriti in manus ea sumere \n non curarent. memor tamen quid maxime uoluerim nec potuerim, \n ut non figurate sed proprie primitus cuncta intellegerentur, \n nec omnino desperans etiam sic posse intellegi id ipsum in \n prima parte secundi libri ita posui. sane, inquam, quisquis\n\n \n\n \n \n \n uoluerit omnia, quae dicta sunt, secundum litteram \n accipere, id est non aliter intellegere, quam littera \n sonat, et potest euitare blasphemias et omnia congruentia \n fidei catholicae praedicare, non solum ei \n non est inuidendum, sed praecipuus multumque laudabilis \n intellector habendus est. si autem nullus \n exitus datur, ut pie et digne deo quae scripta sunt \n intellegantur, nisi figurate atque in aenigmatis proposita \n ista credamus habentes auctoritatem apostolicam, \n a quibus tam multa de libris ueteris testamenti \n soluuntur aenigmata, modum, quem intendimus, \n teneamus adiuuante illo, qui nos petere, quaerere et \n pulsare adhortatur, ut omnes istas figuras rerum \n secundum catholicam fidem, siue quae ad historiam \n siue quae ad prophetiam pertinent, explicemus non \n praeiudicantes meliori diligentiorique tractatui siue \n per nos siue per alios, quibus dominus reuelare \n dignatur. haec tunc dixi. nunc autem quia uoluit dominus, \n ut ea diligentius intuens atque considerans non frustra, quantum \n opinor, extimarem etiam per me posse secundum propriam, \n non secundum allegoricam locutionem haec scripta esse \n monstrari, sicut ea, quae superius uoluimus ostendere, sic \n etiam quae sequuntur de paradiso perscrutemur. \n \n \n","3":"\n Plantauit ergo deus paradisum in deliciis \u2014 hoc \n est enim in Eden \u2014 ad orientom orientem et posuit ibi\n\n \n\n \n \n \n hominem, quem finxerat. sic enim scriptum est, quia sic factum \n est. deinde recapitulat, ut hoc ipsum, quod breuiter posuit, \n ostendat quemadmodum factum sit, hoc est quemadmodum \n paradisum deus plantauerit et illic hominem, quem finxerat, \n constituerit. sic enim sequitur: et eiecit adhuc deus de \n terra omne lignum pulchrum ad aspectum et bonum \n ad escam. non dixit: et eiecit deus de terra aliud lignum \n uel ceterum lignum, sed: eiecit, inquit, adhuc de terra \n omne lignum pulchrum ad aspectum et bonum ad \n escam. iam ergo tunc produxerat terra omne lignum et \n pulchrum ad aspectum et bonum ad escam, hoc est tertio \n die; nam sexto die dixerat: ecce dedi uobis omne pabulum \n seminale seminans semen, quod est super omnem \n terram, et omne lignum fructiferum, quod habet in \n se fructum seminis seminalis, quod erit uobis ad \n escam. num ergo aliud eis tunc dedit, aliud nunc dare uoluit? \n non opinor. sed cum ex his generibus sint ista ligna instituta \n in paradiso, quae iam terra tertio die produxerat, adhuc ea \n produxit in tempore sao , quia tunc scilicet, quod scriptum \n est ea produxisse terram, causaliter factum erat in terra; hoc \n est, quia tunc ea producendi uirtutem latenter acceperat, qua \n uirtute fit, ut etiam nunc talia terra progignat in manifesto \n atque in tempore suo. \n \n Uerba ergo dei sexto die dicentis: ecce dedi uobis omne \n pabulum seminale seminans semen, quod est super\n\n \n\n \n \n \n omnem terram et cetera non sonabili uel temporali uoce \n prolata uerba sunt, sed sicut in uerbo eius est creandi potentia; \n dici autem hominibus, quid sine temporalibus sonis \n deus dixerit, nonnisi per temporales sonos potuit. futurum \n enim erat, ut homo iam de limo formatus et flatu eius animatus \n et quidquid ex illo humani generis extitisset uteretur \n eis ad escam, quae super terram exortura erant ex illa uirtute \n generandi, quam terra iam acceperat. cuius futuri causales \n rationes in creatura condens, tamquam iam extitisset, loquebatur \n interna atque intima ueritate, quam nec oculus uidit \n nec auris audiuit, sed spiritus eius scribenti utique reuelauit. \n \n \n","4":"\n Illud plane, quod sequitur: et lignum uitae in medio \n paradiso et lignum scientiae dinoscendi bonum et \n malum, diligentius considerandum est, ne cogat in allegoriam, \n ut non ista ligna fuerint, sed aliud aliquid nomine ligni significent. \n dictum est enim de sapientia: lignum uitae est omnibus \n amplectentibus eam. uerum tamen cum sit Hierusalem \n aeterna in caelis, etiam in terra ciuitas, qua illa significaretur, \n condita est; et Sana Sarra et Agar quamuis duo testamenta significarent, \n erant tamen etiam quaedam mulieres duae; et cura cum \n Christus per ligni passionem fiuento fluento spiritali nos inriget, erat \n tamen et petra, quae aquam sitienti populo ligno percussa \n manauit, de qua diceretur: petra autem erat Christus. \n aliud quam erant illa omnia significauerunt, sed tamen etiam \n ipsa corporaliter fuerunt. et quando a narrante commemorata\n\n \n\n \n \n \n sunt, non erat illa figurata locutio, sed earum expressa \n narratio, quarum erat figurata praecessio. erat ergo et lignum \n uitae quemadmodum petra Christus, nec sine mysteriis rerum \n spiritalium corporaliter praesentatis uoluit hominem deus in \n paradiso uiuere. erat ergo ei in lignis ceteris alimentum, in \n illo autem sacramentum, quid significans nisi sapientiam, de \n qua sic dictum est: lignum uitae est amplectentibus \n eam, quemadmodum de Christo diceretur: petra manans est \n sitientibus eum? recte quippe appellatur quod ad eum significandum \n praecessit. ipse est ouis, quae immolatur in pascha; \n tamen et illud non tantum dicendo figurabatur, sed etiam \n faciendo. neque enim ouis illa non erat ouis; plane ouis erat \n et occidebatur et manducabatur. et tamen eo uero facto aliud \n etiam quiddam figurabatur, non sicut ille uitulus saginatus, \n qui minore filio reuertente in epulas caesus est. ibi quippe \n ipsa narratio figurarum est, non rerum figurata significatione \n gestarum. non enim hoc euangelista, sed ipse dominus narrauit: \n euangelista uero dominum hoc narrasse narrauit. proinde \n ergo quod narrauit euangelista etiam factum est, dominum \n scilicet talia locutum fuisse; ipsius autem domini narratio \n parabola fuit, de qua numquam exigitur, ut etiam ad litteram \n facta monstrentur, quae sermone proferuntur. Christus est et \n lapis unctus a Iacob et lapis reprobatus ab aedificantibus, \n qui factus est in caput anguli; sed illud etiam in rebus gestis \n factum est, hoc autem tantum in figuris praedictum. illud\n\n \n\n \n \n \n quippe scripsit narrator rerum praeteritaram praeteritarum , hoc praenuntiator \n tantummodo futurarum. \n \n \n","5":"\n Sic et sapientia, idem ipse Christus, lignum uitae est \n in paradiso spiritali, quo misit de cruce latronem; creatum \n est autem quod eam significaret, lignum uitae etiam in \n paradiso corporali, quia hoc illa scriptura dixit, quae res suis \n temporibus gestas narrans et hominem corporaliter factum \n et in corpore uiuentem ibi constitutum esse narrauit. aut si \n quisquam putat animas, cum corpore elcesserint excesserint , locis corporaliter \n uisibilibus contineri, cum sint sine corpore, adserat \n sententiam suam; non deerunt, qui sic faueant, ut illum etiam \n diuitem sitientem in loco utique corporali fuisse contendant \n ipsamque animam omnino esse corpoream propter arentem \n linguam et stillam aquae de Lazari digito concupitam pronuntiare \n non dubitent, cum quibus ego de tam magna \n quaestione nulla temeritate confligo. melius est enim dubitare \n de occultis quam litigare de incertis. illum quippe diuitem \n in ardore poenarum et illum pauperem in refrigerio gaudiorum \n intellegendos esse non dubito. sed quomodo intellegenda sit \n illa flamma inferni, ille sinus Abrahae, illa lingua diuitis, ille \n digitus pauperis, illa sitis tormenti, illa stilla refrigerii, uix \n fortasse a mansuete quaerentibus, a contentiose autem certantibus \n numquam inuenitur. cito sane respondendum est, ne \n nos profunda ista quaestio et multi sermonis indigens tardet. \n si corporalibus locis animae continentur, etiam exatae exutae \n\n \n\n \n \n \n corporibus, potuit ille latro in eum introduci paradisum, ubi fuerat \n corpus primi hominis, ut aptiore scripturarum loco, si ulla \n necessitas flagitauerit, etiam de hac re quid uel quaeramus \n uel arbitremur utcumque promamus. \n \n Nunc uero. quod sapientia non sit corpus et ideo nec \n lignum, nec dubito nec dubitari a quoquam puto; potuisse \n autem per lignum, id est per corpoream creaturam tamquam \n sacramento quodam significari sapientiam in paradiso corporali \n ille credendum non existimat, qui uel tam multa in scripturis \n rerum spiritalium corporalia sacramenta non uidet uel hominem \n primum cum eiusmodi aliquo sacramento uiuere non \n debuisse contendit, cum apostolus dicat etiam hoc, quod de \n muliere dixit, quam constat ei factam esse de latere, propterea \n relinquet homo patrem et matrem et adhaerebit \n uxori suae; et erunt duo in carne una, sacramentum \n hoc magnum esse in Christo et in ecclesia. mirum est \n autem et uix ferendum, quemadmodum uelint homines paradisum \n figurate dictum et nolint etiam figurate factum. quodsi \n concedunt sicut de Agar et Sarra, sicut de Ismahel et Isaac \n haec quoque et facta et tamen etiam figurata, cur non \n admittant etiam lignum uitae et uere aliquod lignum fuisse et \n tamen sapientiam figurasse non uideo. \n \n Illud quoque addo quamquam corporalem cibum, talem \n tamen illam arborem praestitisse, quo corpus hominis sanitate \n stabili firmaretur, non sicut ex alio cibo, sed nonnulla\n\n \n\n \n \n \n inspiratione salubritatis occulta. profecto enim licet usitatus panis \n aliquid tamen amplius habuit, cuius una collyride hominem \n deus ab indigentia famis dierum quadraginta spatio uindicauit. \n an forte credere dubitabimus per alicuius arboris cibum cuiusdam \n altioris significationis gratia homini deum praestitisse, ne \n corpus eius uel infirmitate uel aetate in deterius mutaretur \n aut in occasum etiam laberetur, qui ipsi cibo humano praestitit \n tam mirabilem statum, ut in fictilibus uasculis farina et oleum \n deficientes reficeret nec deficeret? iam hic de genere contentiosorum \n quisquam existat et dicat deum in terris nostris miracula \n talia facere debuisse, in paradiso autem non debuisse: \n quasi uero non uel de puluere hominem uel de latere uiri \n mulierem maius ibi miraculum fecit, quam quod hic mortuos \n suscitauit.-\n \n \n","6":"\n Sequitur, ut uideamus de ligno scientiae dinoscendi \n bonum et malum. prorsus et hoc lignum erat uisibile et \n corporale sicut arbores ceterae. quod ergo lignum esset, non \n est dubitandum; sed cur hoc nomen acceperit, requirendum. \n mihi autem etiam atque etiam consideranti dici non potest \n quantum placeat illa sententia non fuisse illam arborem cibo \n noxiam \u2014 neque enim qui fecerat omnia bona ualde in paradiso \n institueret aliquid mali - sed malum fuisse homini \n transgressionem praecepti. oportebat autem, ut homo sub \n domino deo positus alicunde prohiberetur, ut ei promerendi \n dominum suum uirtus esset ipsa oboedientia, quam possum\n\n \n\n \n \n \n uerissime dicere solam esse uirtutem omni creaturae rationali \n agenti sub dei potestate, primumque esse et maximum uitium \n tumoris ad ruinam sua potestate uelle uti, cuius uitii nomen \n est inoboedientia. non esset ergo, unde se homo dominum \n habere cogitaret atque sentiret, nisi ei aliquid iuberetur. arbor \n itaque illa non erat mala, sed appellata est scientiae dinoscendi \n bonum et malum, quia, si post prohibitionem ex illa homo \n ederet, in illa erat praecepti futura transgressio, in qua homo \n per experimentum poenae disceret, quid interesset inter oboedientiae \n bonum et inoboedientiae malum. proinde et hoc non \n in figura dictum, sed uere quoddam lignum accipiendum est, \n cui non de fructu uel pomo quod indidem nasceretur, sed ex \n ipsa re nomen inpositum est, quae illo contra uetitum tacto \n fuerat secutura. \n \n \n","7":"\n Flumen autem exiit de Eden, quod inrigabat paradisum, \n et inde diuiaum diuisum est in quattuor partes. ex \n his uni nomen estPhison, hoc est quod circuit totam \n terram Euilat, ubi est aurum; aurum autem terrae \n illius bonum et ibi est carbunculus et lapis prasinus. \n et nomen flumini secundo Geon, hoc est quod circuit \n totam terram Aethiopiam. flumen autem tertium \n Tigris, hoc est quod fluit contra Assyrios. flumen \n autem quartum Euphrates. de his fluminibus quid amplius \n satagam confirmare, quod uera sint flumina nec figurate dicta, \n quae non sint, quasi tantummodo aliquid nomina ipsa\n\n \n\n \n \n \n significent, cum et regionibus, per quas fluunt, notissima sint et \n omnibus fere gentibus diffaraata ? quin immo ex his, quoniam \n constat ea prorsus esse \u2014 nam duobus eorum nomina uetustas \n mutauit, sicut Tiberis dicitur fluuius, qui prius Albula uocabatur; \n Geon quippe ipse est, qui nunc dicitur Nilus; Phison \n autem ille dicebatur, quem nunc Gangen appellant; duo uero \n cetera, Tigris et Euphrates, antiqua etiam nomina tenuerunt \u2014 \n nos admoneri oportet cetera quoque primitus ad proprietatem \n litterae accipere, non in eis figuratam locutionem putare, sed \n res ipsas, quae ita narrantur, et esse et aliquid etiam figurare, \n non quia non posset parabola locutionis adsumere aliquid de \n re, quam non proprie quoque esse constaret. sicut de illo \n dominus loquitur, qui descendebat ab Hierusalem in Hiericho \n et incidit in latrones. quis non sentiat et plane uideat esse \n parabolam locutionemque illam totam esse figuratam? uerum \n duae ciuitates, quae ibi nominatae sunt, hodieque in locis \n propriis demonstrantur. sed hoc modo acciperemus et quattuor \n haec flumina, si cetera, quae de paradiso narrantur, non proprie \n sed figurate accipere ulla necessitas cogeret; at nunc, \n cum primitus proprie res ipsas intellegere ratio nulla prohibeat, \n cur non potius auctoritatem scripturae simpliciter \n sequimur in narratione rerum gestarum res uere gestas prius \n intellegentes, tum demum quidquid aliud significant perscrutantes? \n \n An eo mouebimur, quod de his fluminibus dicitur aliorum\n\n \n\n \n\n \n\n \n \n \n esse fontes notos, aliorum autem prorsus incognitos et ideo \n non posse accipi ad litteram, quod ex uno paradisi Sumine flumine \n diuiduntur? cum potius credendum sit, quoniam locus ipse \n paradisi a cognitione hominum est remotissimus, inde quattuor \n aquarum partes diuidi, sicut fidelissima scriptura testatur, sed \n ea flumina, quorum fontes noti esse dicuntur, alicubi isse sub \n terras et post tractus prolixarum regionum locis aliis erupisse, \n ubi tamquam in suis fontibus nota esse perhibentur. nam hoc \n solere nonnullas aquas facere quis ignorat? sed ibi hoc scitur,. \n ubi non diu sub terris currunt. exibat ergo flumen de Eden, \n id est de loco deliciarum, et inrigabat paradisum, id est \n ligna omnia pulchra atque fructuosa, quae omnem terram \n regionis illius opacabant. \n \n \n","8":"\n Et sumsit dominus deus hominem, quem fecit, \n et posuit eum in paradiso ut operaretur et custodiret. \n et praecepit dominus deus Adae dicens: ab omni ligno \n quod est in paradiso escae edes; de ligno autem \n cognoscendi bonum et malum non manducabitis de \n illo. qua die autem ederitis ab eo, morte moriemini. \n cum superius breuiter dixerit deum plantasse paradisum et \n constituisse ibi hominem, quem finxerat, recapitulauit, ut \n narraret, quomodo sit paradisus constitutus. nunc ergo et \n illud recapitulando commemorauit, quomodo ibi deus posuerit \n hominem, quem fecit. uideamus itaque, quid sit, quod dictum \n est: ut operaretur et custodiret. quid operaretur uel \n quid custodiret? numquid forte agriculturam dominus uoluit\n\n \n\n \n \n \n operari primum hominem? an non est credibile, quod eum \n ante peccatum damnauerit ad laborem? ita sane arbitraremur, \n nisi uideremus cum tanta uoluptate animi agricolari quosdam, \n ut eis magna poena sit inde in aliud auocari. quidquid ergo \n deliciarum habet agricultura, tunc utique longe amplius erat, \n quando nihil accidebat aduersi uel terrae uel caelo. non enim \n erat laboris adflictio, sed exhilaratio uoluntatis, cum ea, quae \n deus creauerat, humani operis adiutorio laetius feraciusque \n prouenirent: unde creator ipse uberius laudaretur, qui animae \n in corpore animali constitutae rationem dedisset operandi ac \n facultatem, quantum animo nolenti uolenti satis esset, non quantum \n inuitum indigentia corporis cogeret. \n \n Quod enim maius mirabiliusque spectaculum est aut ubi \n magis cum rerum natura humana ratio quodammodo loqui \n potest, quam cum positis seminibus, plantatis surculis, translatis \n arbusculis, insitis malleolis tamquam interrogatur quaeque \n uis radicis et germinis quid possit quidue non possit, unde \n possit, unde non possit, quid in ea ualeat numerorum inuisibilis \n interiorque potentia, quid extrinsecus adhibita diligentia, \n inque ipsa consideratione perspicere, quia neque qui plantat \n est aliquid neque qui rigat, sed qui incrementum \n dat, deus, quia et illud operis, quod accedit extrinsecus, \n per illum accedit, quem nihilominus creauit et quem regit \n atque ordinat inuisibiliter deus? \n \n \n","9":"\n Hinc iam in ipsum mundum uelut in quandam magnam\n\n \n\n \n\n \n \n \n arborem rerum oculus cogitationis adtollitur atque in ipso \n quoque gemina operatio prouidentiae reperitur, partim naturalis, \n partim uoluntaria. et naturalis quidem per occultam dei administrationem, \n qua etiam lignis et herbis dat incrementum, \n uoluntaria uero per angelorum opera et hominum; secundum \n illam primam caelestia superius ordinan ordinari iaferiusque terrestria, \n luminaria sideraque fulgere, diei noctisque uices agitari, aquis . \n terram fundatam interlui atque circumlui, aerem altius superfundi, \n arbusta et animalia concipi et nasci, crescere. senescerere, occidere \n et quidquid aliud in rebus interiore naturalique motu geritur; \n in hac autem altera signa dari, doceri et disci. agroe agros coli, societates \n administrari, artes exerceri et quaeque alia siue in superna \n societate aguntur siue in hac terrena atque mortali, ita ut \n bonis consulatur et per nescientes malos; inque ipso homine \n eandem geminam prouidentiae uigere potentiam : primo erga \n corpus naturalem, scilicet eo motu, quo fit, quo crescit, quo \n senescit: uoluntariam uero, quo illa ad uictum, tegumentum \n curationemque consulitur. similiter erga animam naturaliter \n agitur, ut uiuat, ut sentiat, uoluntarie uero, ut discat, ut \n consentiat. \n \n \n . Sicut autem in arbore id agit agricultura forinsecus, ut \n illud proficiat, quod geritur intrinsecus, sic in homine secundum \n corpus ei, quod intrinsecus agit natura, seruit extrinsecus \n medicina, itemque secundum animam, ut natura beatificetur \n intrinsecus, doctrina ministratur extrinsecus. quod autem ad \n arborem colendi neglegentia, hoc ad corpus medendi incuria,\n\n \n \n \n hoc ad animam discendi segnitia: et quod ad arborem humor \n inutilis, hoc ad corpus uictus exitiabilis, hoc ad animam persuasio \n iniquitatis. deus itaque super omnia, qui condidit \n omnia et regit omnia, omnes naturas bonus creat, omnes \n uoluntates iustus ordinat. quid ergo abhorret a uero, si credamus \n hominem ita in paradiso constitutum, ut operaretur \n agriculturam non labore seruili, sed honesta animi uoluptate? \n quid enim hoc opere innocentius uacantibus et quid plenius \n magna consideratione prudentibus? \n \n \n","10":"\n Ut custodiret autem quid? an ipsum paradisum? \n contra quos? nullus certe uicinus metuebatur inuasor, nullus \n limitis perturbator, nullus fur, nullus adgressor. quomodo ergo \n intellecturi sumus corporalem paradisum potuisse ab homine \n corporaliter custodiri? sed neque scriptura dixit: ut operaretur \n et custodiret paradisum, dixit autem: ut operaretur et \n custodiret. quamquam si de graeco diligentius ad uerbum \n exprimatur, ita scriptum est: et accepit dominus deus \n hominem, quem fecit, et posuit eum in paradiso operari \n eum et custodire. sed utrum ipsum hominem posuit \n operari \u2014 hoc enim sensit, qui interpretatus est: ut operaretur \n \u2014 an eundem paradisum operari, id est ut homo \n paradisum operaretur, ambigue sonat et uidetur magis exigere \n locutio, ut non dicatur: operaretur paradisum, sed in \n paradiso. \n \n Uerum tamen, ne forte sic dictum sit: ut operaretur paradisum, \n sicut superius dictum est: nec erat homo, qui \n operaretur terram \u2014 eadem quippe locutio est: operari \n terram, quae: operari paradisum \u2014 ambiguam sententiam ad\n\n \n \n \n utrumque tractemus. si enim non est necesse, ut accipiamus \n \"paradisum custodire\", sed \"in paradiso\", quid ergo in paradiso \n custodire? nam quid operari in paradiso, iam, ut uisum \n est, disseruimus. an ut quod operaretur in terra per agriculturam, \n in se ipso custodiret per disciplinam, id est ut, \n sicut ei ager obtemperaret colenti se, ita et ipse praecipienti \n domino suo, ut sumto praecepto oboedientiae fructum, non \n spinas inoboedientiae redderet? denique, quoniam similitudinem \n a se culti paradisi in se ipso custodire subditus noluit, similem \n sibi agrum damnatus accepit. spinas, inquit, et tribulos \n pariet tibi. \n \n Quodsi et illud intellegamus, ut paradisum operaretur et \n paradisum custodiret, operari quidem paradisum posset, sicut \n supra diximus, per agriculturam, custodire autem non aduersus \n inprobos aut inimicos, qui nulli erant, sed fortassis aduersus \n bestias. quomodo istuc? aut quare? numquid enim bestiae \n iam in hominem saeuiebant, quod nisi peccato non fieret? \n ipse quippe bestiis omnibus ad se adductis, sicut post commemoratur, \n nomina inposuit, ipse etiam sexta die lege uerbi \n dei cum omnibus communes cibos accepit. aut si erat iam, \n quod timeretur in bestiis, quonam pacto posset unus homo \n illum munire paradisum? neque enim exiguus locus erat, \n quem tantus fons inrigabat. custodire quippe ille deberet, si \n posset paradisum tali et tanta maceria communire, ut eo serpens \n non posset intrare; sed mirum, si, priusquam communiret, \n omnes serpentes inde posset excludere. \n \n Proinde intellectum ante oculos cur praetermittimus? positus \n est quippe homo in paradiso, ut operaretur eundem paradisum,\n\n \n\n \n \n \n sicut supra disputatum est, per agriculturam non laboriosam, \n sed deliciosam et mentem prudentis magna atque utilia commonentem, \n custodiret autem eundem paradisum ipsi sibi, ne \n aliquid admitteret, quare inde mereretur expelli. denique accepit \n et praeceptum, ut sit per quod sibi custodiat paradisum, id \n est quo conseruato non inde proiciatur. recte enim quisque \n dicitur non custodisse rem suam, qui sic egit, ut amitteret \n eam, etiamsi alteri salua sit, qui eam uel inuenit uel accipere \n meruit. \n \n Est alius in his uerbis sensus, quem puto non inmerito \n praeponendum, ut ipsum hominem operaretur deus et custodiret. \n sicut enim operatur homo terram, non ut eam faciat \n esse terram, sed ut cultam atque fructuosam, sic deus hominem \n multo magis, quem ipse creauit, ut homo sit, eum ipse \n operatur, ut iustus sit, si homo ab illo per superbiam non \n abscedat; hoc est enim apostatare a deo, quod initium superbiae \n scriptura dicit. initium, inquit, superbiae hominis apostatare \n a deo. quia ergo deus est incommutabile bonum, \n homo autem et secundum animam et secundum corpus mutabilis \n res est, nisi ad incommutabile bonum, quod deus est, \n conuersus substiterit, formari, ut iustus beatusque sit, non \n potest. ac per hoc deus idem, qui creat hominem, ut homo \n sit, ipse operatur hominem atque custodit, ut etiam bonus \n beatusque sit. quapropter qua locutione dicitur homo operari \n terram, quae iam terra erat, ut ornata atque fecunda sit, ea \n locutione dicitur deus operari hominem, qui iam homo erat, \n ut pius sapiensque sit, eumque custodire, quod homo sua\n\n \n\n \n \n \n potestate in se quam illius supra se delectatus dominationemque \n eius contemnens tutus esse non possit. \n \n \n","11":"\n Proinde nullo modo uacare arbitror, sed nos aliquid et \n magnum aliquid admonere, quod ab ipso diuini libri huius \n exordio, ex quo ita coeptus est: in principio fecit deus \n caelum et terram usque ad hunc locum, nusquam positum \n est \"dominus deus\", sed tantum modo \"deus\". nunc uero. \n ubi ad id uentum est, ut hominem in paradiso constitueret \n eumque per praeceptum operaretur et custodiret, ita scriptura \n locuta est: et sumsit dominus deus hominem, quem \n fecit, et posuit eum in paradiso operari eum et custodire: \n non quod supra dictarum creaturarum dominus non \n esset deus; sed, quia hoc nec propter angelos nec propter \n alia, quae creata sunt, sed propter hominem scribebatur, ad \n eum admonendum, quantum ei expediat habere dominum \n deum, hoc est sub eius dominatione oboedienter uiuere quam \n licentiose abuti propria potestate, nusquam hoc prius ponere \n uoluit, nisi ubi peruentum est ad eum in paradiso conlocandum, \n operandum et custodiendum: ut non diceret sicut et \n cetera omnia superius: et sumsit deus hominem, quem fecit, \n sed diceret: et sumsit dominus deus hominem, quem \n fecit, et posuit eum in paradiso operari eum, ut iustus \n esset, et custodire, ut tutus esset, ipsa utique dominatione \n sua, quae non est illi, sed nobis utilis. ille quippe nostra \n seruitute non indiget, nos uero dominatione illius indigemus, \n ut operetur et custodiat nos. et ideo uerus solus est dominus. \n quia non illi ad suam, sed ad nostram utilitatem salutemque\n\n \n\n \n \n \n seruimus; nam si nobis indigeret, eo ipso non uerus dominus \n esset, cum per nos eius adiuuaretur necessitas, sub qua et \n ipse seruiret. merito ille in psalmo, dixi, inquit, domino: \n deus meus es tu, quoniam bonorum meorum non \n eges. nec ita sentiendum est, quod diximus, nos illi ad utilitatem \n nostram salutemque seruire, tamquam aliud aliquid ab \n illo expectemus quam eum ipsum, qui summa utilitas et \n salus nostra est; sic enim eum gratis secundum illam uocem \n diligimus: mihi autem adhaerere deo bonum est. \n \n \n","12":"\n Neque enim tale aliquid est homo, ut factus deserente \n eo, qui fecit, possit aliquid agere bene tamquam ex se ipso: \n sed tota eius actio bona est ad eum conuerti. a quo factus \n est, et ab eo iustus, pius, sapiens beatusque semper fieri, non \n fieri et recedere, sicut a corporis medico sanari et abire, quia \n medicus corporis operarius fuit extrinsecus seruiens naturae \n intrinsecus operanti sub deo, qui operatur omnem salutem \n gemino illo opere prouidentiae, de quo supra locuti sumus. \n non ergo ita se debet homo ad deum conuertere, ut, cum ab \n eo factus fuerit iustus, abscedat, sed ita, ut ab illo semper \n fiat. eo quippe ipso, cum ab illo non discedit, eius sibi praesentia \n iustificatur et inluminatur et beatiticatur operante et \n custodiente deo, dum oboedienti subiectoque dominatur. \n \n Neque enim, ut dicebamus, sicut operatur homo terram. \n ut culta atque fecunda sit, qui, cum fuerit operatus abscedit, \n relinquens eam uel aratam uel satam uel rigatam uel si quid \n aliud, manente opere, quod factum est, cum operator abscesserit, \n ita deus operatur hominem iustum, id est iustificando\n\n \n\n \n \n \n eum, ut, si abscesserit, maneat in abscedente quod fecit: sed \n potius, sicut aer praesente lumine non factus est lucidus, sed \n fit, quia, si factus esset, non autem fieret, etiam absente \n lumine lucidus maneret, sic homo deo sibi praesente inluminatur, \n absente autem continuo tenebratur, a quo non locorum \n interuallis, sed uoluntatis auersione disceditur. \n \n Ille itaque operetur hominem bonum atque custodiat, qui \n incommutabiliter bonus est. semper ab illo fieri semperque \n perfici debemus inhaerentes ei et in ea conuersione, quae ad \n illum est, permanentes, de quo dicitur: mihi autem adhaerere \n deo bonum est, et cui dicitur: fortitudinem meam \n ad te custodiam. ipsius enim sumus figmentum creati, \n non tantum ad hoc, ut homines simus, sed ad hoc etiam, \n ut boni simus. nam et apostolus cum fidelibus ab inpietate \n conuersis gratiam, qua salui facti sumus, commendaret, gratia \n enim, inquit, salui facti estis per fidem; et hoc non \n ex uobis, sed dei donum est, non ex operibus, ne \n forte quis extollatur. ipsius enim sumus figmentum \n creati in Christo Iesu in operibus bonis, quae praeparauit \n deus, ut in illis ambulemus. et alibi cum \n dixisset: cum timore et tremore uestram ipsorum \n salutem operamini, ne sibi putarent tribuendum, tamquam \n ipsi se facerent iustos et bonos, continuo subiecit: deus \n enim est, qui operatur in uobis. sumsit ergo dominus \n deus hominem, quem fecit, et posuit eum in paradiso \n operari eum, hoc est \"operari in eo\" et \"custodire eum.\"\n\n \n\n \n \n \n \n \n","13":"\n Et praecepit dominus deus Adae dicens: ab \n omni ligno, quod est in paradiso, edes ad escam: de \n ligno autem cognoscendi bonum et malum non manducabitis \n de illo. qua die autem ederitis ab eo, morte \n moriemini. si aliquid mali esset lignum illud, unde prohibuit \n hominem deus, eius ipsius mali natura uenenatus uideretur \n ad mortem. quia uero ligna omnia in paradiso bona plantauerat, \n qui fecit omnia bona ualde, nec ulla ibi natura mali \n erat, quia nusquam est mali ulla natura \u2014 quod diligentius, \n si dominus uoluerit, disseremus, cum de illo serpente dicere \n coeperimus \u2014, ab eo ligno, quod malum non erat, prohibitus \n est, ut ipsa per se praecepti conseruatio bonum illi esset et \n transgressio malum. \n \n Nec potuit melius et diligentius demonstrari, quantum \n malum sit sola inoboedientia, cum ideo reus iniquitatis factus \n est homo, quia eam rem tetigit contra prohibitionem, quam \n si non prohibitus tetigisset, non utique peccasset. nam qui \n dicit uerbi gratia: .,noli tangere hanc herbam* \u2014 si forte \n uenenosa est mortemque praenuntiat, si tetigerit \u2014 sequetur \n quidem mors contemtorem praecepti; sed etiam, si nemo \n prohibuisset atque ille tetigisset, nihilominus utique moreretur. \n illa quippe res congrua saluti uitaeque eius non esset, siue \n inde uetaretur sine siue non uetaretur. item cum quisque prohibet \n eam rem tangi, quae non quidem tangenti, sed illi, qui prohibuit, \n obesset, uelut si quisquam in alienam pecuniam misisset \n manum prohibitus ab eo, cuius erat illa pecunia, ideo esset\n\n \n\n \n \n \n prohibito peccatum, quia prohibenti poterat esse damnosum. \n cum uero illud tangitur, quod nec tangenti obesset, si non \n prohiberetur, nec cuiquam alteri, quandolibet tangeretur, quare \n prohibitum est, nisi ut ipsius per se bonum oboedientiae et \n ipsius per se malum inoboedientiae monstraretur ? \n \n \n Denique a peccante nihil aliud adpetitum est nisi non esse \n sub dominatione dei, quando illud admissum est, in quo, ne \n admitteretur, sola deberet iussio dominantis adtendi. quae si \n sola adtenderetur, quid aliud quam dei uoluntas adtenderetur? \n quid aliud quam dei uoluntas amaretur? quid aliud quam dei \n uoluntas humanae uoluntati praeponeretur ? dominus quidem \n cur iussent iusserit , uiderit; faciendum est a seruiente quod iussit \n et tunc forte. uidendum est a promerente, cur iusserit. sed \n tamen, ut causam iussionis huius non diutius requiramus, si \n haec ipsa magna est utilitas homini, quod deo seruit, iubendo \n deus utile facit quidquid iubere uoluerit, de quo metuendum \n non est, ne iubere quod inutile est possit. \n \n \n","14":"\n Nec fieri potest, ut uoluntas propria non grandi ruinae \n pondere super hominem cadat, si eam uoluntati superioris \n extollendo praeponat. hoc expertus est homo contemnens praeceptum \n dei et hoc experimento didicit, quid interesset inter \n bonum et malum, bonum scilicet oboedientiae. malum autem \n inoboedientiae, id est superbiae et contumaciae, peruersae \n imitationis dei et noxiae libertatis. hoc autem in quo ligno \n accidere potuit, ex ipsa re, ut iam supra dictum est, nomen \n accepit. malum enim nisi experimento non sentiremus, quia \n nullum esset, si non fecissemus. neque enim ulla natura\n\n \n\n \n \n \n malum est, sed amissio boni hoc nomen accepit. bonum \n quippe incommutabile deus est; homo autem, quantum ad \n eius naturam, in qua eum deus condidit, pertinet, bonum est \n quidem, sed non incommutabile ut deus. mutabile autem \n bonum, quod est post incommutabile bonum, melius bonum \n fit, cum bono incommutabili adhaeserit amando atque seruiendo \n rationali et propria uoluntate. ideo quippe et haec magni \n boni natura est, quia et hoc accepit, ut possit summi boni \n adhaerere naturae. quod si noluerit, bono se priuat, et hoc ei \n malum est, unde per iustitiam dei etiam cruciatus consequitur. \n quid enim tam iniquum, quam ut bene sit desertori boni ? \n neque ullo modo fieri potest, ut ita sit. sed aliquando amissi \n superioris boni non sentitur malum. cum habetur quod amatum \n est inferius bonum. sed diuina iustitia est, ut qui uoluntate \n amisit, quod amare debuit, amittat cum dolore, quod amauit, \n dum naturarum creator ubique laudetur. adhuc enim est bonum \n quod dolet amissum bonum; nam nisi aliquod bonum remansisset \n in natura, nullus boni amissi dolor esset in poena. \n \n Cui autem sine mali experimento placet bonum, id est ut, \n antequam boni amissionem sentiat, eligat tenere, ne amittat, \n supra omnes homines praedicandus est. sed hoc nisi cuiusdam \n singularis laudis esset, non illi puero tribueretur, qui ex \n genere Israhel factus Emmanuhel nobiscum deus reconciliauit \n nos deo, homiuum hominum et dei homo mediator, uerbum apud deum, \n caro apud nos, uerbum caro inter deum et nos. de illo quippe \n propheta dicit: priusquam sciat puer bonum aut malum, \n contemnet malitiam, ut eligat bonum. quomodo quod\n\n \n\n \n \n \n nescit aut contemnit aut eligit, nisi quia haec duo sciuntur \n aliter per prudentiam boni, aliter per experientiam mali? per \n prudentiam boni malum scitur, etsi non sentitur; tenetur \n enim bonum, ne amissio eius sentiatur malum. item per experientiam \n mali scitur bonum, quoniam quid amiserit sentit, \n cui de bono amisso male fuerit. priusquam sciret ergo puer \n per experientiam aut bonum, quo careret, aut malum, quod \n boni amissione sentiret, contemsit malum, ut eligeret bonum, \n id est noluit amittere quod habebat, ne sentiret amittendo \n quod amittere non debebat. siugulare singulare exemplum oboedientiae! \n quippe qui non uenit facere uoluntatem suam, sed uoluntatem \n eius, a quo missus est, non sicut ille, qui elegit facere uoluntatem \n suam, non eius, a quo factus est. merito sicut per \n unius inoboedientiam peccatores constituti sunt multi, ita et \n per unius oboedientiam iusti constituentur multi, quia, sicut \n in Adam omnes moriuntur, sic et in Christo omnes \n uiuificabuntur. \n \n \n","15":"\n Frustra autem nonnulli acute obtunsi sunt, cum requirunt, \n quomodo potuerit appellari lignum dinoscentiae boni et \n mali, antequam in eo transgressus esset homo praeceptum \n atque ipsa experientia dinosceret, quid interesset inter bonum, \n quod amisit, et malum, quod admisit. lignum enim tale nomen \n accepit, ut eo secundum prohibitionem non tacto caueretur, \n quod eo contra prohibitionem tacto sentiretur. neque enim \n quia inde contra praeceptum manducauerunt, ideo factum est \n illud lignum dinoscentiae boni et mali, sed utique, etiam si \n oboedientes essent et nihil inde contra praeceptum usurpassent ,\n\n \n\n \n \n \n id recte uocaretur, quod ibi eis accideret, si usurpassent. \n quemadmodum si uocaretur arbor saturitatis, quod inde possent \n homines saturari, numquid, si nemo accessisset, ideo \n nomen illud esset incongruum? quandoquidem cum accederent \n et saturarentur, tunc probarent, quam hoc recte arbor illa \n uocaretur. \n \n \n","16":"\n Et quomodo, inquiunt, intellegeret homo, quod ei dicebatur \n lignum dinoscentiae boni et mali, quando ipsum malum \n quid esset omnino nesciebat? hoc qui sapiunt parum adtendunt, \n quemadmodum a contrariis notis sic pleraque intellegantur \n ignota, ut etiam uerba rerum, quae non sunt, cum in \n loquendo interponuntur, nullus caliget auditor. hoc enim quod \n omnino non est nihil uocatur; et has duas syllabus syllabas nemo \n non intellegit, qui latine audit et loquitur. unde, nisi cum \n sensus intuetur id, quod est, et eius priuatione quid etiam \n non sit agnoscit? sic et inane cum dicitur, intuendo corporis \n plenitudinem priuatione eius tamquam contraria quid dicatur \n inane intellegimus. sicut audiendi sensu non solum de uocibus. \n uerum etiam de silentio iudicamus, sic ex uita, quae inerat \n homini, posset eius cauere contrarium, id est uitae priuationem, \n quae mors uocatur. et ipsam causam, qua perderet \n quod amabat, id est quodlibet factum suum, quo fieret, ut \n amitteret uitam, quibuslibet syllabis appellaretur \u2014 quemadmodum \n latine cum dicitur peccatum uel malum \u2014 tamquam \n signum eius intellegeret, quod mente discerneret. nos enim \n quomodo intellegimus, cum dicitur resurrectio, quam\n\n \n \n \n numquam experti sumus? nonne quia sentimus, quid sit uiuere, \n et eius rei priuationem uocamus mortem, unde reditum ad \n id, quod sentimus, resurrectionem appellamus ? et si quo alio \n nomine in quacumque lingua id ipsum appellatur, menti utique \n signum insinuatur in uoce loquentium, quo sonante agnoscat \n quod etiam sine signo cogitaret. mirum est enim, quemadmodum \n rerum, quas habet, amissionem etiam inexpertam \n natura deuitet. quis enim pecora docuit denitationem deuitationem mortis \n nisi sensus uitae? quis paruulum puerum adhaerescere baiulo \n suo, si eum fuerit ex alto iacere minatus? quod ex quodam \n tempore incipit, sed tamen antequam aliquid eius modi expertus \n sit. \n \n Sic ergo illis primis hominibus iam uita erat dulcis, quam \n profecto amittere deuitabant, idque ipsum quibuscumque modis \n uel sonis significantem deum intellegere poterant. nec aliter \n eis posset persuaderi peccatum, nisi prius persuaderetur eos \n ex illo facto non esse morituros, id est illud, quod habebant \n et se habere gaudebant, non amissuros: unde suo loco loquendum \n est. aduertant itaque, si quos mouet, quomodo potuerint \n intellegere inexperta nominantem uel micantem minantem deum, et \n uideant nos omnium inexpertorum nomina nonnisi ex contrariis. \n quae iam nouimus, si priuationum sunt, aut ex similibus, si \n specierum sunt, sine ullo aestu dubitationis agnoscere. nisi \n forte aliquem mouet, quemadmodum loqui potuerint uel \n loquentem intellegere, qui non didicerant uel crescendo inter \n loquentes uel aliquo magisterio; quasi magnum fuerit deo \n loqui eos docere, quos ita fecerat, ut hoc possent etiam ab \n hominibus discere, si essent a quibus.\n\n \n \n \n \n \n","17":"\n Merito sane quaeritur, utrum hoc praeceptum uiro \n tantum dederit deus an etiam feminae. sed nondum narratum \n est, quemadmodum facta est femina. an forte iam erat facta, \n sed hoc quemadmodum gestum sit quod prius erat gestum \n postea recapitulando narratum est? uerba enim scripturae sic \n se habent: et praecepit dominus deus Adae dicens; \n non dixit \"praecepit eis\". deinde sequitur: ab omni ligno \n quod est in paradiso escae edes; non dirit \"edetis\". \n deinde adiungit: de ligno autem cognoscendi bonum \n et malum non manducabitis de illo. iam hic tamquam \n ad ambos pluraliter loquitur et pluraliter praeceptum terminat \n dicens: qua die autem ederitis ab eo, morte moriemini. \n an sciens, quod ei facturus erat mulierem, ita praecepit ordinatissime, \n ut per uirum praeceptum domini ad feminam perueniret? \n quam disciplinam in ecclesia seruat apostolus dicens: \n si quid autem discere uolunt, domi uiros suos interrogent. \n \n \n","18":"\n Item quaeri potest, quomodo nunc deus locutus sit ad \n hominem, quem fecit, iam certe sensu ac mente praeditum, \n ut audire et intellegere loquentem ualeret. neque enim aliter \n praeceptum posset accipere, quo transgressor eius esset, nisi \n hoc acceptum intellegeret. quomodo ergo illi locutus est deus? \n utrum iatus intus in mente secundum intellectum, id est ut sapienter \n intellegeret uoluntatem ac praeceptum dei sine ullis \n corporalibus sonis uel corporalium similitudinibus rerum? sed \n non sic existimo primo homini locutum deum. talia quippe\n\n \n\n \n\n \n\n \n \n \n scriptura narrat, ut potius credamus sic esse deum locutum \n homini in paradiso, sicut etiam postea locutus est patribus, \n sicut Abrahae, sicut Moysi, id est in aliqua specie corporali. \n hinc est enim, quod audierunt eius uocem perambulantis in \n paradiso ad uesperam et absconderunt se. \n \n \n \n","19":"\n Locus itaque magnus neque praetereundus proponitur, \n ut intueamur, quantum possumus, quantum ipse adiuuare et \n donare dignatur, opus diuinae prouidentiae bipertitum, quod \n superius, cum de agricultura loqueremur, transitoria quadam \n occasione perstrinximus, ut inde iam inciperet legentis animus \n hoc adsuescere contueri, quod adiuuat plurimum, ne quid \n indignum de ipsa dei substantia sentiamus. dicimus itaque \n summum ipsum, uerum, unum ac solum deum, patrem et \n filium et spiritum sanctum, id est deum uerbumque eius et \n utriusque spiritum, trinitatem ipsam neque confusam neque \n separatam, deum, qui solus habet inmortalitatem et \n lucem habitat inaccessibilem, quem nemo hominum \n uidit nec uidere potest, nec locorum uel finito uel infinito \n spatio contineri nec temporum uel finito uel infinito uolumine \n uariari. neque enim est in eius substantia, qua deus est, quod \n breuius sit in parte quam in toto, sicut necesse est esse quae \n in locis sunt, aut fuit in eius substantia, quod iam non est, \n uel erit, quod nondum est, sicut in naturis, quae possunt \n temporis mutabilitatem pati. \n \n \n","20":"\n Hic ergo incommutabili aetemitate aeternitate uiuens creauit omnia \n simul, ex quibus currerent tempora et inplerentur loca\n\n \n\n \n \n \n temporalibusque et localibus rerum motibus saecula uoluerentur. \n in quibus rebus quaedam spiritalia, quaedam corporalia condidit, \n formans materiam, quam nec alius nec ullus, sed \n omnino ipse informem ac formabilem instituit, ut formatioDem formationem \n suam non tempore, sed origine praeueniret. spiritalem autem \n creaturam corporali praeposuit, quod spiritalis tantummodo \n per tempora mutari posset, corporalis autem per tempora et \n locos. exempli enim gratia per tempus mouetur animus uel \n reminiscendo, quod oblitus erat, uel discendo, quod nesciebat, \n uel uolendo, quod nolebat; per locos autem corpus uel a \n terra in caelum uel a caelo in terram uel ab oriente ad occidentem \n uel si quo alio simili modo. omne autem, quod mouetur \n per locum, non potest nisi et per tempus simul moueri; \n at non omne, quod mouetur per tempus, necesse est etiam \n per locUm locum moueri. sicut ergo substantiam, quae mouetur per \n tempus et locum, praecedit substantia, quae tantum per tempus, \n ita ipsam praecedit illa, quae nec per locum nec per \n tempus. ac per hoc, sicut per tempus et locum mouet corpus \n ipse tantum per tempus motus conditus spiritus, ita per \n tempus mouet conditum spiritum ipse nec per tempus nec \n per locum motus conditor spiritus. sed spiritus creatus mouet \n se ipsum per tempus et per tempus ac locum corpus; spiritUs spiritus \n autem creator mouet se ipsum sine tempore ac loco, mouet \n conditum spiritum per tempus sine loco, mouet corpus per \n tempus et locum. \n \n \n \n","21":"\n Qnocirca Quocirca quisquis intellegere conatur, quemadmodum \n aeternus, uere aeternus et uere inmortalis atque\n\n \n\n \n \n \n incommutabilis deus, ipse nec per locum nec per tempus motus, moneat moueat \n temporaliter et localiter creaturam suam, non eum puto posse \n adsequi, nisi prius intellexerit, quemadmodum anima, hoc est \n spiritus creatus non per locum, sed tantum per tempus motus, \n moueat corpus per tempus et locum. si enim quod in se \n ipso agitur capere nondum potest, quanto minus illud, quod \n supra est! \n \n Adfecta quippe anima carnalium sensuum consuetudine etiam \n se ipsam cum corpore per locum moueri putat, dum id per \n locum mouet. quae si posset diligenter inspicere tamquam \n cardines membrorum corporis sui quemadmodum articulatim \n dispositi sint, a quibus initia motionum nitantur, inueniet ea, \n quae per spatia locorum mouentur, nisi ab eis, quae loco fixa \n sunt, non moueri. non enim mouetur solus digitus, nisi manus \n fixa sit, a cuius articulo, uelut inmoto cardine, moueatur. sic \n tota palma ab articulo cubiti, sic cubitus ab articulo humeri, \n humerus ab scapula cum mouetur stantibus utique cardinibus, \n quibus motio nitatur, it per loci spatium, quod mouetur; sic \n plantae in talo est articulus, quo stante moueatur; sic cruris \n in genu et totius pedis in coxa. et nullus membri motus \n omnino est, quem uoluntas mouet, nisi ab aliquo articuli \n cardine, quem nutus eiusdem uoluntatis primitus figit, ut ab \n eo, quod loci spatio non mouetur, agi ualeat, quod mouetur. \n denique nec in ambulando pes leuatur, nisi alius fixus totum \n corpus ferat, donec ille, qui motus est, a loco, unde fertur, \n ad locum, quo fertur, inmoto articulo sui cardinis innitatur.\n\n \n \n \n \n Porro, si in corpore nullum membrum per locum uoluntas \n monet nisi ab eo membri articulo, quem non mouet, cum et \n illa pars corporis, quae mouetur, et illa, qua fixa fit, ut moueatur, \n corporeas habeant quantitates suas, quibus occupent \n spatia locorum suorum, quanto magis ipse animae nutus, cui \n membra deseruiunt, ut quod placuerit figatur, unde id, quod \n mouendum est, innitatur, cum anima non sit natura corporea \n nec locali spatio corpus inpleat, sicut aqua utrem sine spongiam, \n sed miris modis ipso incorporeo nutu commixta sit \n uiuificando corpori, quo et inperat corpori quadam intentione, \n non mole: quanto magis, inquam, nutus ipse uoluntatis eius \n non per locum mouetur, ut corpus per locum moneat moueat , quando \n totum per partes mouet nec aliquas loco mouet nisi per illas, \n quas loco non mouet! \n \n \n","22":"\n Quod si intellegere difficile est, utrumque credatur, et \n quod creatura spiritalis non per locum mota moueat corpus \n per locum et quod deus non per tempus motus moueat creaturam \n spiritalem per tempus. quodsi de anima quisque non \n uult hoc credere - quod quidem sine dubio non solum \n crederet, uerum etiam intellegeret, si eam posset, sicuti est, \n incorpoream cogitare. cui enim non facile occurrat, quod per \n locum non moueatur, quae per loci spatia non distenditur? \n quidquid autem per loci spatia distenditur corpus est; ac per \n hoc consequens est, ut anima per locum moueri non putetur, \n si corpus non esse credatur \u2014 sed, ut dicere coeperam, si \n de anima hoc quisque non uult credere, non nimis urguendus \n est; substantiam uero dei nisi credat nec per tempus nec per \n locum moueri, nondum perfecte incommutabilem credit.\n\n \n \n \n \n \n","23":"\n Uerum quia omnino incommutabilis est illa natura \n trinitatis et ob hoc ita aeterna, ut ei aliquid coaeternum esse \n non possit, ipsa apud se ipsam et in se ipsa sine ullo tempore \n ac loco, mouet tamen per tempus et locum sibi subditam \n creaturam, naturas creans bonitate, uoluntates ordinans potestate, \n ut in naturis nulla sit, quae non ab illo sit, in uoluntatibus \n autem nulla bona sit, cui non prosit, nulla mala sit, \n qua bene uti non possit. sed quia non omnibus naturis dedit \n uoluntatis arbitrium, illae autem, quibus dedit, potentiores ac \n superiores sunt, illae naturae, quae non habent uoluntatem, \n subditae sint necesse est illis, quae habent, et hoc ordinatione \n creatoris, qui numquam ita punit uoluntatem malam, ut \n naturae perimat dignitatem. cum igitur omne corpus et omnis \n anima inrationalis non habeat uoluntatis arbitrium, subdita \n ista sunt eis naturis, quae praeditae sunt arbitrio uoluntatis, \n nec omnibus omnia, sed sicut distribuit iustitia creatoris. \n ergo dei prouidentia regens atque administrans uniuersam \n creaturam, et naturas et uoluntates, naturas, ut sint, uoluntates \n autem, ut nec infructuosae bonae nec inpunitae malae \n sint, subdit primitus omnia sibi, deinde creaturam corporalem \n creaturae spiritali, inrationalem rationali, terrestrem caelesti, \n femineam masculinae, minus ualentem ualentiori, indigentiorem \n copiosiori, in uoluntatibus autem bonas sibi, ceteras \n uero ipsis seruientibus sibi, ut hoc patiatur uoluntas mala, \n quod ex iussu dei fecerit bona, sine per se ipsam sine per \n malam, in rebus dumtaxat, quae naturaJiter naturaliter sunt etiam malis \n uoluntatibus subditae, id est in corporibus. nam in se ipsis \n malae uoluntates habent interiorem poenam suam eandem \n ipsam iniquitatem suam.\n\n \n \n \n \n \n","24":"\n Ac per hoc sublimibus angelis deo subdite fruentibus \n et deo beate seruientibus subdita est omnis natura corporea, \n omnia omnis inrationalis uita, omnis uoluntas uel infirma uel praua, \n ut hoc de subditis uel cum subditis agant, quod naturae ordo \n poscit in omnibus iubente illo, cui subiecta sunt omnia omnis . \n proinde illi in illo ueritatem incommutabilem uident et secundum \n eam suas dirigunt uoluntates. fiunt ergo illi participes \n aeternitatis, ueritatis, . uoluntatis eius semper sine tempore et \n loco; mouentur autem eius imperio etiam temporaliter illo \n non temporaliter moto, nec ita, ut ab eius contemplatione \n resiliant aut defluant, sed simul et illum sine loco ac tempore \n contemplantur et eius in inferioribus iussa perficiunt, mouentes \n se per tempus, corpus autem per tempus et locum, quantum \n eorum congruit actioni. et ideo deus bipertito prouidentiae suae \n opere praeest uniuersae creaturae suae, naturis, ut fiant, uoluntatibus \n autem, ut sine suo iussu uel permissu nihil faciant. \n \n \n","25":"\n Natura igitur uniuersitatis corporalis non adiuuatur \n extrinsecus corporaliter. neque enim est extra eam ullum \n corpus; alioquin non est uniuersitas. intrinsecus autem adiuuatur \n incorporaliter deo id agente, ut omnino natura sit, quoniam \n ex ipso et per ipsum et in ipso sunt omnia omnis . partes uero \n eiusdem uniuersitatis et intrinsecus incorporaliter adiuuantur, \n uel potius fiunt, ut naturae sint, et extrinsecus corporaliter, \n quo se melius habeant, sicut alimentis, agricultura, medicina \n et quaecumque etiam ad ornatum fiunt, ut non solum saluae \n ac fecundiores, uerum etiam decentiores sint.\n\n \n\n \n \n \n \n Spiritalis autem creata natura si perfecta atque beata est, \n sicut angelorum sanctorum, quantum adtinet ad se ipsam, \n quo sit sapiensque sit, nonnisi intrinsecus incorporaliter adiuuatur. \n intus ei quippe loquitur deus miro et ineffabili modo \n neque per scripturam corporalibus instrumentis adiixam adfixam neque \n per uoces corporalibus auribus insonantes neque per corporum \n similitudines, quales in spiritu imaginaliter fiunt, sicut in \n somnis uel in aliquo excessu spiritus \u2014 quod graece dicitur \n Ixa-caoic et nos eo uerbo iam utimur pro latino - quia et \n hoc genus uisionum, quamuis interius fiat quam sunt ea, quae \n animo per sensus corporis nuntiantur, tamen, quia simile est \n eis, ita ut, cum fit, discerni ab eis aut omnino non possit \n aut certe uix et rarissime possit, et quia exterius est quam \n illud, quod in ipsa incommutabili ueritate mens rationalis et \n intellectualis intuetur eaque luce de his omnibus iudicat, \n inter illa, quae extrinsecus fiunt, arbitror esse deputandum. \n creatura ergo spiritalis et inteilectualis intellectualis perfecta et beata, \n qualis angelorum est, sicut dixi, quantum adtinet ad se ipsam, \n quo sit sapiensque ac beata sit, nonnisi intrinsecus adiuuatur \n aetemitate aeternitate , ueritate, caritate creatoris; extrinsecus uero si \n adiuuari dicenda est, eo fortasse solo adiuuatur, quod inuicem \n uident et de sua societate gaudent in deo et quod perspectis \n etiam eis ipsis omnibus creaturis undique gratias agit laudatque \n creatorem. quod autem adtinet ad creaturae angelicae \n actionem, per quam uniuersarum rerum generibus maximeque \n humano prouidentia dei prospicitur, ipsa extrinsecus adiuuat\n\n \n \n \n et per illa uisa, quae similia sunt corporalibus, et per ipsa \n corpora. quae angelicae subiacent potestati. \n \n \n","26":"\n Quae cum ita sint, cum deus omnipotens et omnitenens, \n incommutabili aeternitate, ueritate, uoluntate semper idem, \n non per tempus nec per locum motus mouet per tempus \n creaturam spiritalem, mouet etiam per tempus et locum creaturam \n corporalem, ut eo motu naturas, quas intrinsecus substituit, \n etiam extrinsecus adminiatret administret et per uoluntates sibi \n subditas, quas per tempus et per corpora sibi atque illis \n uoluntatibus subdita, quae per tempus et locum mouet, eo \n tempore ac loco, cuius ratio in ipso deo uita est sine tempore \n ac loco: cum ergo tale aliquid deus agit, non debemus opinari \n eius substantiam, qua deus est, temporibus locisque mutabilem \n aut per tempora et loca mobilem, sed in opere diuinae prouidentiae \n ista cognoscere non in illo opere, quo naturas creat, \n sed in illo, quo intrinsecus creatas etiam extrinsecus administrat, \n cum sit ipse nullo locorum uel interuallo uel spatio \n incommutabili excellentique potentia et interior omni re, quia \n in ipso sunt omnia, et exterior omni re, quia ipse est super \n omnia. item nullo temporum uel interuallo uel spatio incommutabili \n aeternitate et antiquior est omnibus, quia ipse est \n ante omnia, et nouior omnibus, quia idem ipse post omnia. \n \n \n","27":"\n Quapropter, cum audimus dicentem scripturam: et \n praecepit dominus deus Adae dicens: ab omni ligno, \n quod est in paradiso, escae edes; de ligno autem \n cognoscendi bonum et malum non manducabitis de\n\n \n\n \n \n \n illo. qua die autem ederitis ab eo, morte moriemini, \n si modum quaerimus, quomodo ista locutus sit deus, modus \n quidem ipse a nobis proprie conprehendi non potest. certissime \n tamen tenere debemus deum aut per suam substantiam loqui \n aut per sibi subditam creaturam; sed per substantiam suam \n non loqui nisi ad creandas omnes naturas, ad spiritales uero \n atque intellectuales non solum creandas, sed etiam inluminandas, \n cum iam possunt capere locutionem eius, qualis est \n in uerbo eius, quod in principio erat apud deum et deus \n erat uerbum, per quod facta sunt omnia. illis autem, qui \n eam capere non possunt, cum loquitur deus, nonnisi per \n creaturam loquitur aut tantummodo spiritalem sine siue in somnis \n sine siue in extasi in similitudine rerum corporalium aut etiam \n per ipsam corporalem, dum sensibus corporis uel aliqua species \n adparet uel insonant noces uoces . \n \n \n Si ergo Adam talis erat, ut posset capere illam locutionem \n dei, quam mentibus angelicis per suam praebet substantiam, \n non dubitandum est, quod eius mentem per tempus mouerit \n miro et ineffabili modo, non motus ipse per tempus, eique \n utile ac salubre praeceptum ueritatis inpresserit et quae \n transgressori poena deberetur ea ipsa ineffabili ueritate monstrauerit, \n sicut audiuntur uel uidentur omnia bona praecepta \n in ipsa incommutabili sapientia, quae in animas sanctas se \n transfert ex aliquo tempore, cum ipsius nullus sit motus in \n tempore. si autem ad eum modum Adam iustus erat, ut ei \n adhuc opus esset alterius creaturae sanctioris et sapientioris \n auctoritas, per quam cognosceret dei uoluntatem atque\n\n \n\n \n \n \n iussionem, sicut nobis prophetae, sicut ipsis angeli, cur \n ambigamus per aliquam eius modi creaturam ei esse locutum \n deum talibus uocum signis, quae intellegere posset? illud \n enim, quod postea scriptum est, cum peccassent, eos audisse \n uocem domini dei ambulantis in paradiso, quia non per ipsam \n dei substantiam, sed per subditam ei creaturam factum est, \n nullo modo dubitat, qui fidem catholicam sapit. ad hoc enim \n et aliquanto latius de hac re disserere uolui, quia nonnulli \n haeretici putant substantiam filii dei nullo adsumto corpore \n per se ipsam esse uisibilem et ideo, antequam ex uirgine \n corpus acciperet, ipsum uisum esse patribus opinantur, tamquam \n de solo deo patre dictum sit: quem nemo hominum \n uidit nec uidere potest, quia filius uisus sit ante acceptam \n serui formam etiam per ipsam substantiam suam: quae inpietas \n procul a catholicis mentibus repellenda est. sed de hoc plenius \n alias, si domino placuerit, disseremus; nunc terminato isto \n uolumine id, quod sequitur, quomodo sit mulier ex uin uiri sui \n latere creata, in consequenti sperandum est. \n \n\n"},"9":{"1":"\n Et dixit dominus deus: non bonum est esse \n hominem solum; faciamus ei adiutorium secundum\n\n \n \n \n ipsum. et finxit deus adhuc de terra omnes bestias \n agri et omnia uolatilia caeli et adduxit illa ad Adam, \n ut uideret, quid uocabit illa. et omne quodcumque \n uocauit illud Adam animam uiuam, hoc est nomen \n eius. et uocauit Adam nomina omnibus pecoribus et \n omnibus uolatilibus caeli et omnibus bestiis agri. \n ipsi autem Adam non est inuentus adiutor similis ei \n et inmisit deus extasin in Adam, et obdormiuit. et \n accepit unam costarum eius et adinpleuit carnem in \n locum eius. et aedificauit dominus deus costam, \n quam accepit de Adam, in mulierem et adduxit eam \n ad Adam. et dixit Adam: hoc nunc os ex ossibus meis \n et caro de carne mea; haec uocabitur mulier, quoniam \n ex uiro suo sumta est. et propter hoc relinquet homo \n patrem et matrem et conglutinabitur ad uxorem suam; \n et erunt duo in carne una. si aliquid adiuuant lectorem, \n quae libris superioribus considerata atque conscripta sunt, \n non debemus in hoc diutius inmorari, quod finxit adhuc \n deus de terra omnes bestias agri et omnia uolatilia \n caeli; cur enim dictum sit \"adhuc\". id est propter primam \n conditionem creatararum creaturarum sex diebus consummatam, in qua \n causaliter perfecta sunt omnia simul et inchoata, ut deinde \n ad effectus suos causae perducerentur, iam, quantum potuimus, \n in praecedentibus intimauimus. et si quis hoc aliter enodandum \n putat, tantum diligenter adtendat illa omnia, quae ut \n hoc sentiremus adtendimus; et si probabiliorem inde potuerit \n enucleare sententiam, non solum resistere non debemus, sed \n debemus etiam gratulari.\n\n \n\n \n \n \n \n Si quem autem mouet, quia non dixit: finxit deus adhuc de \n terra omnes bestias agri et de aquis omnia uolatilia caeli, \n sed tamquam utraque genera de terra finxerit, et finxit \n deus, inquit, adhuc de terra omnes bestias agri et \n omnia uolatilia caeli, uideat duobus modis esse intellegendum: \n aut tacuisse nunc, unde finxerit uolatilia caeli, quia et tacitum \n posset occurrere, ut non de terra utrumque accipiatur deum \n finxisse, sed tantummodo bestias agri, ut uolatilia caeli etiam \n tacente scriptura intellegamus unde finxerit, uelut qui sciamus \n in prima causalium rationum conditione ex aquis ea esse \n producta; aut terram uniuersaliter sic appellatam simul cum \n aquis, quemadmodum appellata est in illo psalmo, ubi caelestium \n laudibus terminatis ad terram facta est conuersio sermonis et \n dictum: laudate dominum de terra, dracones et omnes \n abyssi et cetera, nec postea dictum est \"laudate dominum de \n aquis\". ubi enim sunt omnes abyssi, quae tamen de terra \n laudant dominum? ubi etiam reptilia et uolatilia pennata, quae \n nihilominus de terra laudant dominum? secundum istam uniuersalem \n appellationem terrae, secundum quam etiam de toto \n mundo dicitur: deus, qui fecit caelum et terram, siue de \n terra siue de aquis quaecumque creata sunt, de terra creata \n ueraciter intelleguntur. \n \n \n","2":"\n Nunc iam uideamus, quomodo accipiendum sit, quod \n dixit deus: non est bonum esse hominem solum; \n faciamus ei adiutorium secundum ipsum, utrum temporaliter \n uocibus ac syllabis editis hoc dixerit deus, an ipsa \n ratio commemorata est, quae in uerbo dei principaliter eratr erat \n\n \n\n \n \n \n ut sic femina fieret: quam rationem suscipiebat etiam tunc \n scriptura, cum diceret \"et dixit deus: fiat\" hoc aut illud, \n quando primitus omnia condebantur. an forte in mente ipsius \n hominis hoc dixit deus, sicut loquitur quibusdam semis suis \n in ipsis seruis suis? ex quo genere seruorum eius erat etiam \n ille, qui dixit in psalmo: audiam, quid loquetur in me \n dominus deus. an aliqua de hac re ipsi homini in ipso \n homine per angelum est facta reuelatio in similitudinibus \n uocum corporalium, quamuis tacuerit scriptura, utrum in \n somnis an in extasi? ita enim fieri haec solent. an aliquo \n alio modo sicut reuelatur prophetis? unde illud est: et dixit \n mihi angelus, qui loquebatur in me. an per corporalem \n creaturam uox ipsa sonuerit sicut de nube: hic est filius \n meus? quid ergo ex his omnibus factum sit, ad liquidum \n conprehendere non ualeamus; uerum tamen certissime teneamus \n et dixisse hoc deum et, si corporali uoce uel temporaliter \n expressa similitudine corporis dixit, non eum per suam substantiam, \n sed per aliquam imperio suo subditam dixisse \n creaturam, sicut in libro praecedente tractauimus. \n \n Nam uisus est deus etiam postea sanctis uiris alias capite \n albo sicut lana, alias inferiore parte corporis sicut aurichalcum, \n alias aliter atque aliter; non tamen illas uisiones hominibus \n per substantiam, qua iptoe ipse est, sed per sibi subdita, quae \n creauit, eum praebuisse et per similitudines formarum uocumque\n\n \n\n \n \n \n corporalium quod uoluit ostendisse ac dixisse certissimum \n eat eis, qui substantiam trioitatis trinitatis incommutabiliter aeternam \n nec per tempus nec per locum moueri et per tempus et per \n locum mouere uel fideliter credunt uel etiam excelleoter excellenter \n intellegunt. non ergo iam quaeramus, quomodo istud dixerit \n deus, sed potius intellegamus quid dixerit. adiutorium quippe \n homini hominis secundum ipsum fuisse faciendum aeterna ipsa ueritas \n habet, per quam creata sunt omnia; et in illa hoc audit, qui \n potest in ea cognoscere, quid quare creatum sit. \n \n \n","3":"\n Si autem quaeritur, ad quam rem fieri oportuit hoc \n adiutorium, nihil aliud probabiliter occurrit quam propter \n filios procreandos, sicut adiutorium semini terra est, ut uirgultum \n ex utroque nascatur; hoc enim et in prima rerum \n conditione dictum erat: masculum et feminam fecit eos \n et benedixit eos deus dicens: crescite et multiplicamini \n et inplete terram et dominamini eius. quae \n ratio conditionis et coniunctionis masculi et feminae atque \n benedictio nec post peccatum hominis poenamque defecit. \n ipsa enim est, secundum quam nunc terra hominibus plena \n est dominantibus eius. \n \n \n Quamquam enim iam emissi de paradiso conuenisse et \n genuisse commemorantur, tamen non uideo, quid prohibere \n potuerit, ut essent eis etiam in paradiso honorabiles nuptiae \n et torus inmaculatus hoc deo praestante fideliter iusteque \n uiuentibus eique oboedienter sancteque seruientibus, ut sine\n\n \n\n \n \n \n ullo inquieto ardore libidinis, sine ullo labore ac dolore \n pariendi fetus ex eorum semine gigneretur; non ut morientibus \n parentibus filii succederent, sed ut illis, qui genuissent, in \n aliquo formae statu manentibus et ex ligno uitae, quod ibi \n plantatum erat, corporalem uigorem sumentibus et illi, qui \n gignerentur, ad eundem perducerentur statum, donec certo \n numero inpleto, si iuste omnes oboedienterque uiuerent, tunc \n tieret fieret illa commutatio, ut sine illa morte animalia corpora \n conuersa in aliam qualitatem, eo quod ad omnem nutum \n regenti se spiritui deseruirent et solo spiritu uiuificante sine \n ullis alimentorum corporalibus sustentaculis uiuerent, spiritalia \n uocarentur. potuit hoc fieri, si non praecepti transgressio \n mortis subplicium mereretur. \n \n Qui enim hoc fieri potuisse non credunt, nihil aliud quam \n consuetudinem naturae iam post peccatum poenamque humanam \n sic currentis adtendunt; non autem in eorum genere nos esse \n debemus, qui non credunt, nisi quod uidere consuerunt. quis \n enim dubitet homini oboedienter et pie uiuenti praestari \n potuisse, quod diximus, qui non dubitat uestibus Israhelitarum \n inpertitum esse quendam in suo genere statum, ut per annos \n quadraginta nulla uetustatis detrimenta paterentur? \n \n \n","4":"\n Cur ergo non coierunt, nisi cum exissent de paradiso? \n cito responderi potest: quia mox creata muliere, prius quam \n coirent, facta est illa transgressio, cuius merito in mortem \n destinati etiam de loco illius felicitatis exierunt. non enim \n scriptura tempus expressit, quantum interfuerit inter eos\n\n \n\n \n \n \n factos et ex eis natum Cain. potest etiam dici, quia nondum \n deus iusserat, ut coirent. cur enim non ad hanc rem diuina \n expectaretur auctoritas, ubi nulla concupiscentia tamquam \n stimulus inoboedientis carnis urgebat? ideo autem hoc non \n iusserat deus, quia secundum suam praescientiam disponebat \n omnia, in qua et eorum casum procul dubio praesciebat, unde \n iam mortale genus propagandum esset humanum. \n \n \n","5":"\n Aut si ad hoc adiutorium gignendi filios non est facta \n mulier uiro, ad quod ergo adiutorium facta est? si, quae \n simul operaretur terram, nondum erat labor, ut adiumento \n indigeret, et, si opus esset. melius adiutorium masculus \n fieret . hoc et de solacio dici potest, si solitudinis fortasse \n taedebat. quanto enim congruentius ad conuiuendum et conloquendum \n duo amici pariter quam uir et mulier habitarent? \n quodsi oportebat alium iubendo, alium obsequendo pariter \n uiuere, ne contrariae uoluntates pacem cohabitantium perturbarent, \n nec ad hoc retinendum ordo defuisset, quo prior \n unus, alter posterior, maxime si posterior ex priore crearetur, \n sicut femina creata est. an aliquis dixerit de costa hominis \n deum feminam tantum, non etiam masculum, si hoc uellet, \n facere potuisse? quapropter non inuenio, ad quod adiutorium \n facta sit mulier uiro, si pariendi causa subtrahitur. \n \n \n","6":"\n Nam si parentes filiis suis cedere ex hac uita oportebat, \n tft ita omne humanum genus per decessiones et successiones \n certa numerositate inpleretpr , potuerunt etiam homines genitis \n filiis perfectaque humani officii iustitia hinc ad meliora\n\n \n\n \n\n \n\n \n \n \n transferri non per mortem, sed per aliquam commutationem, aut \n illam summam, qua receptis corporibus fient sancti, sicut \n angeli in caelis, aut, si illam dari non oportet nisi omnibus \n simul in saeculi fine, aliqua inferiore quam illa erit: quae \n tamen haberet meliorem statum, quam uel hoc corpus habet \n uel illa etiam, quae primitus facta sunt, uiri ex limo terrae, \n mulieris ex uiri carne. \n \n Neque enim arbitrandum est Heliam uel sic esse iam, sicut \n erunt sancti, quando peracto operis die denarium pariter \n accepturi sunt, uel sic, quemadmodum sunt homines, qui ex \n ista uita nondum emigrarunt, de qua ille tamen non morte, \n sed translatione migrauit. iam itaque aliquid melius habet, \n quam in hac uita posset, quamuis nondum habeat, quod ex \n hac uita recte gesta in fine habiturus est; pro nobis enim \n meliora prouiderunt, ne sine nobis perfecti perficerentur. aut \n si quisquam putat hoc Heliam mereri non potuisse, si duxisset \n uxorem filiosque procreasset \u2014 creditur enim non habuisse. \n quia hoc scriptura non dixit, quamuis et de caelibatu eius \n nihil dixerit \u2014 quid de Enoch respondebit, qui filiis genitis \n deo placens non mortuus, sed translatus est? cur ergo et \n Adam et Eua, si iuste uiuentes caste filios procreassent, non \n eis possent translatione, non morte succedentibus cedere? \n nam si Enoch et Helias in Adam mortui mortisque propaginem \n in carne gestantes \u2014 quod debitum ut soluant, \n creduntur etiam redituri ad hanc uitam et, quod tamdiu\n\n \n\n \n \n \n dilatum est, morituri \u2014 nunc tamen in alia uita sunt, ubi \n ante resurrectionem carnis, antequam animale corpus in spiritale \n mutetur, nec morbo nec senectute deficiunt: quanto \n iustius atque probabilius primis illis hominibus praestaretur \n sine ullo suo parentumue peccato uiuentibus, ut in meliorem \n aliquem statum filiis genitis cederent, unde saeculo finito \n cum omni posteritate sanctorum in angelicam formam non \n per carnis mortem, sed per dei uirtutem multo felicius mutarentur! \n \n \n","7":"\n Non itaque uideo, ad quod aliud adiutorium mulier facta \n sit uiro, si generandi causa subtrahitur: quae nihilominus \n quare subtrahatur ignoro. unde enim magnum magnique \n honoris meritum apud deum fidelis et pia uirginitas habet, \n nisi quia isto iam tempore continendi ab amplexu, cum ex \n omnibus gentibus ad inplendum sanctorum numerum largissima \n subpetat copia, percipiendae sordidae uoluptatis libido non \n sibi uindicat, quod iam sufficiendae prolis non postulat \n necessitudo? denique utriusque sexus infirmitas propendens \n in ruinam turpitudinis recte excipitur honestate nuptiarum, \n ut, quod sanis esse posset officium, sit aegrotis remedium. \n neque enim quia incontinentia malum est, ideo conubium uel \n quo incontinentes copulantur, non est bonum; immo uero non \n propter illud malum culpabile est hoc bonum, sed propter \n hoc bonum ueniale est illud malum, quoniam id, quod bonum \n habent nuptiae et quo bonae sunt nuptiae, peccatum esse \n numquam potest. hoc autem tripertitum est: fides, proles, \n sacramentum. in fide adtenditur, ne praeter uinculum coniugale\n\n \n\n \n \n \n cum altera uel altero concumbatur; in prole, ut amanter suscipiatur, \n benigne nutriatur, religiose educetur; in sacramento, \n ut coniugium non separetur et dimissus aut dimissa nec \n causa prolis alteri coniungatur. haec est tamquam regula \n nuptiarum, qua uel naturae decoratur fecunditas uel incontinentiae \n regitur prauitas. unde quia satis disseruimus in eo \n libro, quem de bono coniugali nuper edidimus, ubi et continentiam \n uidualem et excellentiam uirginalem pro suorum \n graduum dignitate distinximus, diutius hic stilus noster non \n est occupandus. \n \n \n \n","8":"\n Nunc enim quaerimus, cui adiutorio mulier facta sit \n uiro, si eis ad gignendos filios misceri sibimet in paradiso non \n licebat. qui enim hoc sentiunt, forte peccatum esse omnem \n concubitum putant. difficile est namque, ut, dum peruerse \n homines uitia deuitant, non in eorum contraria perniciter \n currant. etenim sicut exhorrens auaritiam fit profusus aut \n exhorrens luxuriam fit auarus aut inquietus fit, cuius pigritiam \n reprehenderis, aut cuius inquietudinem piger aut qui reprehensus \n odisse coeperit audaciam suam, ad timiditatem fugit \n aut qui timidus non esse conatur, tamquam abrupto uinculo \n fit temerarius, dum non ratione, sed opinione crimina metiuntur: \n ita dum nesciunt homines, quid in adulteriis et fornicationibus \n diuino iure damnetur, etiam causam procreandi coniugalem concubitum \n detestantur. \n \n \n","9":"\n Quod qui non faciunt, sed tamen fecunditatem carnis \n propter successionem mortalitatis diuinitus datam sentiunt, \n nec ipsi putant primos illos homines potuisse concumbere,\n\n \n\n \n \n \n nisi propter peccatum, quod admiserant, morituri gignendo \n requirerent successores, nec adtendunt, si recte potuerunt \n successores quaeri morituris, multo rectius socios quaeri \n potuisse uicturis. inpleta enim terra genere humano recte \n proles, nonnisi quae morientibus succederet, quaereretur; ut \n autem per duos homines terra inpleretur, quomodo ipsi nisi \n gignendo officium societatis inplerent? an uero ita quis caecus \n est mente, ut non cernat, quanto terris ornamento sit genus \n humanum, etiam cum a paucis recte laudabiliterque uiuatur, \n quantumque ualeat ordo reipublicae in cuiusdam pacis terrenae \n uinculum coercens etiam peccatores? neque enim tantum \n deprauati sunt homines, ut non etiam tales pecoribus et \n uolatilibus antecellant; quorum tamen omnium generibus hanc \n infimam mundi partem pro sui loci sorte decoratam quem \n non considerare delectet? quis autem ita sit eicors excors , ut putet \n minus eam ornari potuisse, si iustis non morientibus inpleretur? \n \n Nam quia numerosissima est superna ciuitas angelorum, \n ideo non recte conubio copularentur, nisi morerentur. hane hanc \n quippe numerositatem perfectam etiam in resurrectione sanctorum \n angelis sociandam dominus praesciens ait: in resurrectione \n neque nubent neque uxores ducent; non enim \n incipient mori, sed erunt aequales angelis dei; hic \n uero cum inplenda esset hominibus terra et eam propter \n cognationis artiorem necessitudinem et unitatis uinculum\n\n \n\n \n \n \n maxime commendandum ex uno oporteret inpleri, propter quid \n aliud secundum ipsum quaesitus est femineus sexus adiutor, \n nisi ut serentem genus humanum natura muliebris tamquam \n terrae fecunditas adiuuaret? \n \n \n","10":"\n Quamuis honestius meliusque credatur ita fuisse tunc \n illorum hominum corpus animale constitutorum in paradiso \n nondum mortis lege damnatum, ut non haberent adpetitum \n carnalis uoluptatis, qualem nunc habent ista corpora, quae \n iam ex mortis propagine ducta sunt. neque enim nihil est in \n eis factum, cum de ligno prohibito edissent, quandoquidem \n deus dixerat non \"ei ederitis, morte moriemini\", sed: qua \n die ederitis, morte moriemini, ut hoc ipsum in eis illa \n faceret dies, quod apostolus gemit dicens: condelector legi \n dei secundum interiorem hominem, uideo autem aliam \n legem in membris meis repugnantem legi mentis \n meae et captiuantem me in lege peccati, quae est in \n membris meis. infelix ego homo, quis me liberabit \n de corpore mortis huius? gratia dei per IesumChristum \n dominum nostrum. non enim sufficeret ei, si diceret: quis \n me liberabit de hoc mortali corpore? sed, de corpore, inquit, \n mortis huius. sicut etiam illud, corpus quidem, inquit, \n mortuum est propter peccatum; nec ibi ait mortale, sed \n mortuum, quamuis utique et mortale, quia moriturum. non \n ita credendum est fuisse illa corpora, sed licet animalia, \n nondum spiritalia, non tamen mortua, id est quae necesse \n esset ut morerentur: quod ea die factum est, qua lignum \n contra uetitum tetigerant.\n\n \n\n \n \n \n \n Sicut in ipsis nostris corporibus quaedam pro suo modo \n sanitas dicitur, quae si perturbata sic fuerit, ut letalis morbus \n iam uiscera depascatur, quo inspecto medici mortem inminere \n pronuntient, mortale utique corpus etiam tunc dicitur, sed \n aliter, quam cum esset sanum quamuis quandoque sine dubio \n moriturum: ita illi homines animalia quidem corpora gerentes, \n sed non moritura, nisi peccassent, acceptura autem angelicam \n formam caelestemque qualitatem, mox ubi praeceptum transgressi \n sunt, eorum membris uelut aliqua aegritudo letalis \n mora mors ipsa concepta est mutauitque illam qualitatem, qua \n corpori sic dominabantur, ut non dicerent: uideo aliam \n legem in membris meis repugnantem legi mentis \n meae, quia, etsi nondum spiritale, sed animale corpus erat. \n nondum tamen erat mortis huius, de qua et cum qua nati \n sumus. quid enim aliud, non dicam nati, sed omnino concepti, \n nisi aegritudinem quandam inchoauimus, qua sumus necessario \n morituri? neque enim tam necesse est eum ipso morbo mori, \n qui hydrops uel syntecticus uel elephantiosus factus fuerit. \n quam eum, qui hoc corpus habere coeperit, in quo omnes \n homines natura sunt filii irae, quia hoc non fecit nisi poena \n peccati. \n \n Quae cum ita sint, cur non credamus illos homines ante \n peccatum ita genitalibus membris ad procreandos filios imperare \n potuisse sicut ceteris, quae in quolibet opere anima sine \n ulla molestia et quasi pruritu uoluptatis mouet? si enim\n\n \n\n \n \n \n creator omnipotens ineffabiliterque laudandus, qui et in minimis \n suis operibus magnus est, apibus donauit, ut sic operentur \n generationem filiorum quemadmodum cerae speciem liquoremque \n mellis, cur incredibile uideatur primis hominibus talia \n fecisse corpora, ut, si non peccassent et morbum quendam, \n quo morerentur, continuo concepissent, eo nutu inperarent \n membris, quibus fetus exoritur, quo pedibus, cum ambulatur. \n ut neque cum ardore seminaretur neque cum dolore pareretur. \n nunc uero transgrediendo praeceptum motum legis illius, quae \n repugnat legi mentis, in membris conceptae mortis habere \n meruerunt, quem nuptiae ordinant, continentia cohibet et \n refrenat, ut, quemadmodum de peccato factum est subplicium, \n sic de subplicio fiat meritum. \n \n \n","11":"\n Factam itaque feminam uiro de uiro in eo sexu, in ea \n forma et distinctione membrorum, qua feminae notae sunt, \n quae peperit Cain et Abel et omnes fratres eorum, ex quibus \n omnes homines nascerentur, in quibus peperit etiam Seth, \n per quem ad Abraham uentum est et ad populum Israhel \n gentemque omnibus iam notissimam gentibus et per Noe filios \n omnes gentes, quisquis dubitauerit, omnia cogit nutare, quae. \n credimus, longeque a fidelium mentibus repellendus est. cum \n ergo quaeritur, ad quod adiutorium factus sit ille sexus uiro, \n diligenter, quantum ualeo, cuncta consideranti nonnisi causa \n prolis occurrit, ut per eorum stirpem terra inpleretur, et non \n eo modo procreatam, quo nunc procreantur homines, cum \n inest peccati lex in membris repugnans legi mentis, etiamsi \n per dei gratiam uirtute superatur; hoc enim esse non potuisse\n\n \n\n \n \n \n credendum est nisi in corpore mortis huius, quod corpus \n mortuum est propter peccatum. et quid hac poena iustius, \n quam ut non ad omnem nutum seruiat corpus, id est suus \n famulus animae, sicut domino suo detrectauit ipsa seruire, \n siue utrumque ea parentibus creet deus, corpus ex corpore, \n animam ea anima, siue alio modo faciat animas, non utique \n ad opus inpossibile nec mercede parua. ut cum anima pietate \n deo subdita legem istam peccati, quae est in membris corporis \n mortis huius, quam primus homo accepit in poenam, uicerit \n ipsa per gratiam, praemium caeleste percipiat maiore gloria, \n demonstrans, quanta sit laus oboedientiae, quae alienae \n inoboedientiae poenam potuit uirtute superare? \n \n \n","12":"\n Sed quoniam, cui adiutorio femina facta sit uiro, satis, \n quantum existimo, requisitum est, illud iam uideamus, quare sit \n factum, quod adductae sunt ad Adam omnes bestiae agri et \n omnia uolatilia caeli, ut eis nomina inponeret, atque ita uelut \n necessitas oreretur creandi ei feminam ex eius latere, cum \n inter illa animalia simile illi adiutorium non fuisset inuentum. \n uidetur enim mihi propter aliquam significationem propheticam \n factum, sed tamen factum, ut re gesta confirmata figurae \n interpretatio libera relinquatur. quid est enim hoc ipsum, \n quod uolatilibus terrestribusque animantibus non etiam piscibus \n atque omnibus natatilibus Adam nomina inposuit? si enim \n linguae humanae consulantur, sic appellantur haec omnia. \n quemadmodum eis homines loquendo nomina posuerunt. non\n\n \n \n \n solum haec, quae sunt in aquis et terris, uerum etiam ipsa \n terra et aqua et caelum et quae uidentur in caelo et quae \n non uidentur, sed creduntur, pro diuersitate linguarum gentilium \n diuersis nominibus appellantur. unam sane linguam \n primitus fuisse didicimus, antequam superbia turris illius post \n diluuium fabricatae in diuersos signorum sonos humanam \n diuideret societatem, quaecumque autem illa lingua fuerit, \n quid adtinet quaerere? illa certe tunc loquebatur Adam et in \n ea lingua, si adhuc usque permanet, sunt istae uoces articulatae, \n quibus primus homo animalibus terrestribus et uolatilibus \n nomina inposuit. num igitur ullo modo credibile est in eadem \n lingua nomina piscium non ab homine, sed diuinitus instituta, \n quae deo docente homo postea disceret? quod si ita etiam \n factum esset, quare ita factum esset, procul dubio mystica \n significatio resonaret. sed credendum est paulatim cognitis \n piscium generibus nomina inposita; tunc autem, cum pecora \n et bestiae et uolatilia ad hominem adducta sunt, ut eis ad se \n congregatis generatimque distinctis nomina inponeret, quibus \n etiam ipsis paulatim et multo citius quam piscibus, si hoc \n factum non esset, posset nomina inponere, quid foit fuit causae, \n nisi ratio aliquid significandi, quod ad praenuntiationem futurorum \n ualeret? cui rei maxime ordo narrationis huius inuigilat. \n \n Deinde, numquid ignorabat deus nihil tale se creasse in \n naturis animalium, quod simile adiutorium posset esse homini? \n an opus erat, ut hoc etiam homo ipse cognosceret et eo commendatiorem \n haberet mulierem suam, quod in omni carne \n creata sub caelo et de hoc aere sicut ipse uiuente nihil eius\n\n \n\n \n \n \n simile inuenerit? mirum, si hoc scire non posset nisi omnibus \n ad se adductis atque perspectis. si enim deo credebat, posset \n hoc illi eo modo dicere, quo modo et praeceptum dedit, quo \n modo et peccantem interrogauit atque iudicauit; si autem non \n credebat, profecto neque hoc scire poterat, utrum ad eum \n ille omnia, cui non credebat, adduxelit adduxerit , an forte in aliquibus \n ab illo remotioribus terrae partibus aliqua ei similia, quae \n non demonstrasset, absconderit. non itaque arbitror dubitandum \n hoc alicuius propheticae significationis gratia factum, sed \n tamen factum. \n \n \n Neque hoc opere suscepimus prophetica aenigmata perscrutari, \n sed rerum gestarum fidem ad proprietatem historiae \n commendare, ut quod inpossibile uideri uanis atque incredulis \n potest aut ipsi auctoritati sanctae scripturae uelut testificatione \n contraria repugnare id pro meis uiribus, quantum deus adiuuat, \n disserendo demonstrem neque inpossibile esse neque contrarium, \n quod autem possibile quidem adparet nec habet ullam speciem \n repugnantiae, sed tamen quasi superfluum uel etiam stultum \n quibusdam uideri potest, hoc ipsum disputando demonstrem, \n quod ideo non tamquam rerum gestarum naturali uel usitato \n ordine factum est, ut cordibus nostris fidelissima sanctarum \n scripturarum auctoritate praelata, quia stultum esse non potest, \n mysticum esse credatur, quamuis eius expositionem uel inquisitionem \n aut alibi iam exhibuerimus aut in tempus aliud \n differamus.\n\n \n \n \n \n \n \n","13":"\n Quid ergo sibi uult etiam illud, quod mulier uiro de \n latere facta est? uerum esto propter ipsius coniunctioni coniunctionis ? \n uim commendandam hoc ita fieri oportuisse credamus. numquid \n etiam, ut dormienti fieret, eadem ratio uel necessitas flagitabat, \n ut denique osse detracto, in cuius locum caro subpleretur? \n num enim non potuit ipsa caro detrahi, ut inde congruentius, \n quod sit sexus inferior, mulier formaretur? an uero tam multis \n additis costam deus aedificare potuit in mulierem et carnem \n pulpamue non potuit, qui de puluere ipsum hominem fecit? \n aut si iam costa fuerat detrahenda, cur non altera pro ea costa \n reposita est? cur etiam non dictum est \" finrit finxit \" aut \"fecit\" \n sicut in omnibus supra operibus, sed aedificauit, inquit. \n dominus deus illam costam, non tamquam corpus humanum, \n sed tamquam domum? non est itaque dubitandum, quoniam \n haec facta sunt et stulta esse non possunt, ob aliquid significandum \n esse facta fructum futuri saeculi ab ipso iam primordio \n generis humani deo praescio in ipsis suis operibus misericorditer \n praedicante, ut certo tempore semis suis siue per hominum \n successiones siue per suum spiritum uel angelonim angelorum ministerium \n reuelata atque conscripta et promittendis rebus futuris et \n recognoscendis inpletis testimonium perhiberent: quod magis \n magisque in consequentibus adparebit. \n \n \n","14":"\n Uideamus ergo, quod isto opere suscepimus, non secundum \n praefigurationem rerum futurarum, sed secundum rerum gestarum \n non allegoricam, sed propriam significationem quemadmodum \n haec accipi possint. et finxit deus, inquit, adhuc \n de terra omnes bestias agri et omnia uolatilia caeli: \n unde iam quod uisum est et quantum uisum est disseruimus.\n\n \n\n \n \n \n et adduxit ea omnia ad Adam, ut uideret, quid ea \n uocaret. quomodo haec adduxerit deus ad Adam, ne carnaliter \n sapiamus, adiuuare nos debet, quod de bipertito opere \n diuinae prouidentiae in libro superiore tractauimus. neque \n enim sicut indagant atque adigunt uenantes uel aucupantes \n ad retia quaecumque animantia capiunt, ita hoc factum esse \n credendum est aut uox aliqua iussionis de nube facta est \n eis uerbis, quae rationales animae audientes intellegere atque \n oboedire adsolent. non enim hoc acceperunt ut possint bestiae \n uel aues; in suo tamen genere obtemperant deo, non rationali \n uoluntatis arbitrio, sed sicut mouet ille omnia temporibus \n oportunis, non ipse temporaliter motus, per angelica ministeria, \n quae capiunt in uerbo eius quid quo tempore fieri debeat, et \n illo non temporaliter moto mouentur ipsa temporaliter, ut in \n his, quae sibi subiecta sunt, iussa eius efficiant, \n \n \n Omnis enim anima uiua, non solum rationalis sicut in \n hominibus, uerum etiam inrationalis, sicut in pecoribus et \n uolatilibus et piscibus, uisis mouetur. sed anima rationalis \n uoluntatis arbitrio uel consentit uisis uel non consentit; \n inrationalis autem non habet hoc iudicium, pro suo tamen \n genere atque natura uiso aliquo tacta propellitur. nec in \n potestate ullius animae est, quae illi uisa ueniant siue in \n sensus corporis siue in ipsum spiritum interius, quibus uisis \n adpetitus moueatur cuiuslibet animantis. ac sic cum ea uisa \n per angelorum oboedientiam desuper ministrantur, peruenit \n iussio dei non solum ad homines nec solum ad aues et \n pecora, uerum etiam ad ea, quae sub aquis latent \u2014 sicut\n\n \n\n \n \n \n ad cetum, qui gluttiuit Ionam \u2014 uec nec solum ad ista maiora, \n uerum etiam ad uermiculum; nam et huic legimus diuinitus \n iussum, ut radicem cucurbitae roderet, sub cuius umbraculo \n propheta requieuerat. si enim homini donauit deus, sic eum \n instituens, ut etiam carnem peccati portans possit non solum \n pecora et iumenta suis usibus subdita nec tantum domesticas \n aues, sed etiam libere uolitantes quaslibet etiam saeuas feras \n et capere et mansuetas facere et eis mirabiliter imperare \n potentia rationis, non corporis, cum earum adpetitus et dolores \n captans paulatimque inlectando, premendo laxandoque moderans \n agresti eas exuit consuetudine et tamquam humanis moribus \n induit: quanto magis angeli hoc possunt, qui iussione dei in \n ipsa eius, quam sempiterne intuentur, incommutabili ueritate \n perspecta mouentes se per tempus et corpora sibi subdita \n per tempus et locum agilitate mirabili et uisa, quibus moueatur, \n et adpetitum carnalis indigentiae ualent efficere omni animae \n uiuae, ut quo eam uenire opus est nesciens adducatur! \n \n \n","15":"\n Iam ergo uideamus, ipsa mulieris formatio, quae mystice \n etiam aedificatio dicta est, quemadmodum facta sit. natura \n quippe mulieris creata est, quamuis ex uirili, quae iam erat, \n non aliquo motu iam existentium naturarum. angeli autem \n nullam omnino possunt creare naturam; solus enim unus \n cuiuslibet naturae, seu magnae seu minimae, creator est deus, \n id est ipsa trinitas, pater et filius et spiritus sanctus. aliter \n ergo quaeritur, quemadmodum sit soporatus Adam costaque \n eius sine ullo doloris sensu a corporis conpage detracta\n\n \n\n \n \n \n sit.haec enim fortasse dicantur potuisse per angelos fieri; formare \n autem uel aedificare costam, ut mulier esset, usque adeo non \n potuit nisi deus, a quo uniuersa natura aubaistit subsistit , ut ne illud \n quidem carnis subplementum in corpore uiri, quod in illius \n costae successit locum, ab angelis factum esse crediderim \n sicut nec ipsum hominem de terrae puluere: non quo nulla \n sit angelorum opera, ut aliquid creetur, sed non ideo creatores \n sunt. quia nec agricolas creatores segetum atque arborum \n dicimus. non enim qui plantat, est aliquid neque qui \n rigat, sed qui incrementum dat, deus. ad hoc incrementum \n pertinet etiam in corpore humano, quod osse demto locus \n carne aubpletus est, illo scilicet opere dei, quo naturas substituit, \n ut sint, quo ipsos quoque angelos creauit. \n \n Opus itaque agricolae est, ut aquam ducat, cum rigat; non \n autem opus eius est, ut aqua per decliuia prolabatur, sed \n illius, qui omnia in mensura et numero et pondere disposuit. \n item opus agricolae est, ut surculus auellatur ex arbore \n terraeque mandetur; at non eius opus est, ut sucum inbibat \n et germen emittat, ut aliud eius solo figat, quo radicem \n stabiliat, aliud in auras promoueat, quo robur nutriat ramosque \n diffundat, sed illius, qui dat incrementum. medicus etiam \n aegro corpori alimentum adhibet et uulnerato medicamentum: \n primum non de rebus, quas creauit, sed quas creatas opere \n creatoris inuenit; deinde cibum uel potum praeparare potuit et \n ministrare, emplastrum formare et medicamento inlitum\n\n \n\n \n \n \n adponere. num etiam ex his, quae adhibet, operari et creare \n uires uel carnem potest? natura id agit interiore motu \n nobisque occultissimo. cui tamen si deus subtrahat operationem \n intimam, qua eam substituit et facit, continuo tamquam \n extincta nulla remanebit. \n \n \n Quapropter cum deus uniuersam creaturam suam bipertito \n quodam modo opere prouidentiae, de quo in superiore libro \n locuti sumus, et in naturalibus et in uoluntariis motibus \n administret, creare naturam tam nullus angelus potest quam \n nec se ipsum. uoluntas uero angelica oboedienter deo subdita \n eiusque executa iussionem naturalibus motibus de rebus \n subiectis tamquam materiem ministrare, ut secundum illas \n principales in uerbo dei non creatas uel secundum illas in \n primis sex dierum operibus causaliter creatas rationes aliquid \n tempore creetur. more agricolandi uel medendi potest. quale \n itaque ministerium deo exhibuerint angeli in illa mulieris \n formatione, quis audeat adfirmare? certissime tamen dixerim \n subplementum illud carnis in costae locum ipsiusque feminae \n corpus et animam conformationemque membrorum, omnia \n uiscera, sensus omnes et quidquid erat, quo illa et creatura \n et homo et femina erat, nonnisi illo opere dei factum, quod \n deus non per angelos, sed per semet ipsum. non operatus est \n et dimisit, sed ita continuanter operatur, ut nec ullarum \n aliarum rerum nec ipsorum angelorum natura subsistat, si \n non operetur.\n\n \n\n \n \n \n \n \n \n","16":"\n Sed quoniam carnem animatam atque sentientem, quantum \n naturam rerum pro humano captu experiri potuimus, non \n nouimus nasci, nisi aut ex istis tamquam materialibus elementis, \n hoc est aqua et terra, aut ex fruticibus uel lignorum fructibus \n uel etiam ex carnibus animalium, sicut innumerabilia genera \n uermium siue reptilium, aut certe ex concubitu parentum, \n nullam autem carnem natam scimus ex carne cuiuslibet animantis, \n quae tam esset ei similis, ut sexu tantum discerneretur, \n quaerimus in rebus creationis huius similitudinem, qua mulier \n de uiri latere facta est, nec possumus inuenire, non ob aliud, \n nisi quia homines quemadmodum operentur in hac terra \n nouimus; quemadmodum autem angeli in hoc mundo quodammodo \n agricolentur, non utique nouimus. nam profecto si remota \n hominum industria fruticum genus naturae cursus operaretur, \n nihil aliud nossemus quam ex terra nasci arbores et herbas \n et ex earum semillibus seminibus , ab eis itidem in terram cadentibus, \n numquid innotesceret nobis quid ualeret insertio, ut alterius \n generis lignum radice propria poma portaret aliena et coalescente \n unitate iam sua? haec per agricolarum opera didicimus, \n cum ipsi creatores arborum nullo modo essent, sed naturae \n cursum deo creanti suum quoddam officium ministeriumque \n praeberent. nequaquam enim quidquam per eorum opera existeret, \n si hoc in dei opere intima naturae ratio non haberet. \n quid ergo mirum, si hominem ex osse hominis factam non \n nouimus, quando creanti deo quemadmodum angeli seruiant\n\n \n\n \n\n \n \n \n ignoramus? qui nec arborem ex arboris surculo in robore \n alieno factam nosse possemus, si et ista deo creanti quemadmodum \n agricolae seruiant, similiter nesciremus. \n \n Nullo modo tamen dubitamus et hominum et arborum \n nonnisi deum esse creatorem fideliterque credimus factam \n feminam ex uiro nullo interueniente concubitu, etiamsi forte \n . costa hominis ministrata sit per angelos in opere creatoris: \n sicut fideliter credimus etiam uirum factum ex femina nullo \n interueniente concubitu, cum semen Abrahae dispositum est \n per angelos in manu mediatoris. utrumque infidelibus \n incredibile est; fidelibus autem cur ad rei gestae proprietatem \n quod de Christo factum est et tantum ad figuratam signiScationem significationem \n quod de Eua scriptum est credibile uideatur? an \n uero sine cuiusquam concubitu uir ex femina fieri potuit, \n femina ex uiro non potuit? et uirginalis uterus unde uir \n fieret habebat, uirile autem latus unde femina fieret non \n habebat, cum hic dominus de famula nasceretur, ibi de seruo \n famula formaretur? poterat et dominus de costa carnem suam \n uel de aliquo membro uirginis creare; sed qui posset ostendere \n in corpore suo hoc se iterum fecisse quod factum est, utilius \n in matris corpore ostendit nihil pudendum esse quod castum est. \n \n \n","17":"\n Quodsi quaeritur, quomodo se habeat causalis illa conditio, \n in qua primum deus hominem fecit ad imaginem ac \n similitudinem suam \u2014 ibi quippe et hoc dictum est: masculum \n et feminam fecit eos \u2014 utrum iam illa ratio,. \n ua m mundi primis operibus concreauit atque concreuit\n\n \n\n \n \n \n deus, id habebat, ut secundum eam iam necesse esset ex \n uiri latere feminam fieri, an hoc tantum habebat, ut fieri \n posset, ut autem ita fieri necesse esset, non ibi iam conditum, \n sed in deo erat absconditum: si hoc ergo quaeritur, dicam \n quid mihi uideatur sine adfirmandi temeritate; quod tamen \n cum dixero, fortasse prudenter ista considerantes, quos iam \n christiana fides inbuit, etiam si nunc primitus ista cognoscunt, \n dubitandum non esse iudicabunt. \n \n Omnis iste naturae usitatissimus cursus habet quasdam \n naturales leges suas, secundum quas et spiritus uitae, qui \n creatura est, habet quosdam adpetitus suos determinatos \n quodammodo, quos etiam mala uoluntas non possit excedere, \n et elementa mundi huius corporei habent definitam uim qualitatemque \n suam, quid unumquodque ualeat uel non ualeat, \n quid de quo fieri possit uel non possit. ex his uelut primordiis \n rerum omnia, quae gignuntur, suo quaeque tempore exortus \n processusque sumunt finesque et decessiones sui cuiusque \n generis. unde fit, ut de grano tritici non nascatur faba uel \n de faba triticum uel de pecore homo uel de homine pecus. \n super hunc autem motum cursumque rerum naturalem potestas \n creatoris habet apud se posse de his omnibus facere aliud, \n quam eorum quasi seminales rationes habent, non tamen id, \n quod non in eis posuit, ut de his fieri uel ab ipso possit. \n neque enim potentia temeraria, sed sapientiae uirtute omnipotens \n est; et hoc de unaquaque re in tempore suo facit, \n quod ante in ea fecit, ut possit. alius ergo est rerum modus,\n\n \n\n \n \n \n quo illa herba sic germinat, illa sic, illa aetas parit, illa non \n parit, homo loqui potest, pecus non potest. horum et talium \n modorum rationes non tantum in deo sunt, sed ab illo etiam \n rebus creatis inditae atque concretae. ut autem lignum de \n terra excisum, aridum, perpolitum, sine radice ulla, sine \n terra et aqua repente floreat et fructum gignat, ut per iuuentam \n sterilis femina in senecta pariat, ut asina loquatur et si \n quid eius modi est, dedit quidem naturis, quas creauit, ut \n ex his et haec fieri possent \u2014 neque enim ex eis uel ipse \n faceret, quod ex eis fieri non posse ipse praefigeret, quoniam \n se ipso non est nec ipse potentior \u2014 uerum tamen alio modo \n dedit, ut non haec haberent in motu naturali, sed in eo, quo \n ita creata essent, ut eorum natura uoluntati potentiori amplius \n subiaceret. \n \n \n","18":"\n Habet ergo deus in se ipso absconditas quorundam \n factorum causas, quas rebus conditis non inseruit, easque \n inplet non illo opere prouidentiae, quo naturas substituit, ut \n sint, sed illo, quo eas administrat, ut uoluerit, quas, ut \n uoluit, condidit. ibi est et gratia, per quam salui fiunt peccatores. \n nam quod adtinet ad naturam iniqua sua uoluntate \n deprauatam , recursum per semet ipsam non habet, sed per \n dei gratiam, qua adiuuatur et instauratur. neque enim desperandi \n sunt homines in illa sententia, in qua scriptum est: \n omnes, qui ambulant in ea, non reuertentur. dictum \n est enim secundum pondus iniquitatis suae, ut, quod reuertitur \n qui reuertetur, non sibi tribuat, sed gratiae dei, non ex operibus, \n ne forte extollatur.\n\n \n\n \n \n \n \n Propterea mysterium gratiae lmius huius apostolus absconditum \n dixit non in mundo, in quo sunt absconditae causales rationes \n omnium rerum naturaliter oriturarum, sicut absconditus erat \n Leui in lumbis Abrahae, quando et ipse decimatus est, sed \n in deo, qui uniuersa creauit. quamobrem omnia, etiam quae \n ad hanc gratiam significandam non naturali motu rerum, sed \n mirabiliter facta sunt, eorum etiam causae in deo absconditae \n fuerunt: quorum si unum erat, quod ita mulier facta est \n de latere uiri, et hoc dormientis, quae per ipsum firma facta \n est, tamquam eius osse firmata, ille autem propter ipsam \n infirmus, quia in locum costae non costa sed caro subpleta \n est, non habuit hoc prima rerum conditio, quando sexto die \n dictum est: masculum et feminam fecit eos, ut femina \n omnino sic fieret, sed tantum hoc habuit, quia et sic fieri \n posset, ne contra causas, quas uoluntate instituit, mutabili \n uoluntate aliquid faceret. quid autem fieret, ut omnino aliud \n futurum non esset, absconditum erat in deo, qui uniuersa creauit. \n \n Sed quoniam sic dixit absconditum, ut innotesceret principibus \n et potestatibus in caelestibus per ecclesiam multiformis \n sapientia dei, probabiliter creditur, sicut illud semen, \n cui promissum est, dispositum est per angelos in manu \n mediatoris, sic omnia, quae ad ipsius seminis aduentum uel \n praenuntiandum uel adnuntiandum in rerum natura praeter \n usitatum naturae cursum mirabiliter facta sunt, ministrantibus \n angelis esse facta, ut tamen ubique creator uel reparator \n creaturarum non sit, nisi qui plantatore et rigatore quolibet \n solus incrementum dat deus.\n\n \n\n \n \n \n \n \n","19":"\n Ac per hoc etiam illa extasis, quam deus inmisit in \n Adam, ut soporatus obdormiret, recte intellegitur ad hoc \n inmissa, ut et ipsius mens per extasin particeps fieret tamquam \n angelicae curiae et intrans in sanctuarium dei intellegeret \n in nouissima. denique euigilans tamquam prophetia \n plenus, cum ad se adductam mulierem suam uideret, eructuauit \n continuo, quod magnum sacramentum commendat apostolus: \n hoc nunc os ex ossibus meis et caro de carne mea. \n haec uocabitur mulier, quoniam de uiro suo sumta \n est . et propter hoc relinquet homo patrem suum et \n matrem et adhaerebit uxori suae, et erunt duo in \n carne una. quae uerba cum primi hominis fuisse scriptura \n ipsa testetur, dominus tamen in euangelio deum dixisse declarauit; \n ait enim: non legistis, quia qui fecit ab initio \n masculum et feminam fecit eos? et dixit: propter hoc \n dimittet homo patrem et matrem et adhaerebit uxor.i \n suae, et erunt duo in carne una, ut hinc intellegeremus \n per extasin, quae praecesserat in Adam, hoc eum diuinitus \n tamquam prophetam dicere potuisse. sed iam iste huius libri \n terminus placet, ut ea, quae sequuntur, ab alio exordio \n renouent intentionem legentium.\n\n \n\n \n \n \n \n\n"},"10":{"1":"\n Iam quidem ordo ipse uidetur exposcere, ut de peccato \n primi hominis disseramus; sed quia de carne mulieris, quemadmodum \n facta sit, scriptura narrauit, tacuit autem de \n anima, multo magis nos fecit intentos, ut de hoc diligentius \n inquiramus, quonam modo refeUi refelli possint siue non possint, \n qui credunt animam de anima hominis sicut de carne carnem \n fieri a parentibus in filios utriusque rei transfusis seminibus. \n hinc enim primitus ad hoc mouentur, ut dicant, quod unam \n animam deus fecerit, quam sufflauit in faciem hominis, quem \n de puluere finxerat, ut ex illa iam ceterae crearentur animae \n hominum sicut ex illius carne omnis etiam caro hominum, \n quoniam primo Adam formatus est, deinde Eua. et ille quidem \n unde habuerit corpus, unde animam, dictum est: corpus \n uidelicet puluerem terrae, animam uero flatum dei; at illa de \n illius latere cum facta dicatur, non dicitur quod eam deus \n flando similiter animauerit, tamquam utrumque de illo ductum \n sit, qui iam fuerat animatus. aut enim taceri oportuit, inquiunt, \n etiam de anima uiri, ut eam, sicut possemus, datam diuinitus \n uel intellegeremus uel certe crederemus, aut, si hoc propterea \n scriptura non tacuit, ne animam quoque sicut hominis carnem \n de terra factam esse putaremus, debuit et de mulieris anima \n non taceri, ne putaretur ex traduce, si hoc uerum non est. \n quapropter ideo tacitum est, inquiunt, quod in eius faciem \n flauerit deus, quia illud est uerum, quod et anima ex homine \n propagata est.\n\n \n \n \n \n Huic suspicioni facile occurritur. si enim propterea putant \n animam mulieris ex anima uiri factam, quia non scriptum \n est, quod in mulieris faciem flauerit deus, cur credunt ex \n uiro animatam feminam, quando ne id quidem scriptum est? \n unde, si deus omnes animas hominum nascentium sicut \n primam facit, propterea scriptura de aliis tacuit quoniam \n posset, quod in una factum commemoratum est, etiam de \n ceteris prudenter intellegi. itaque si oportuit nos per hanc \n scripturam de hac re aliquid admoneri, magis, si aliquid \n aliud fiebat in femina, quod in uiro factum non erat, ut ex \n carne animata eius anima duceretur, non sicut uiri eius \n aliunde corpus, aliunde anima; hoc ipsum, quod alio modo \n fiebat, scriptura potius tacere non debuit, ne hoc itidem \n factum putaremus, quod iam de illo didiceramus. proinde \n quia non dixit ex anima uiri animam factam esse mulieris, \n conuenientius creditur eo ipso nos admonere uoluisse nihil hic \n aliud putare, quam de uiri anima noueramus, id est similiter \n datam esse mulieri, cum praesertim esset euidentissimae \n occasionis locus, ut, si non tunc, quando formata est, postea \n certe diceretur, ubi ait Adam: hoc nunc os ex ossibus \n meis et caro de carne mea. quanto enim carius amantiusque \n diceret: et anima de anima mea! non tamen hinc tam magna \n quaestio iam soluta est, ut unum horum manifestum certumque \n teneamus. \n \n \n","2":"\n Quamobreni Quamobrem primo uidendum est, utrum sancta scriptura \n libri huius, ab eius exordio pertractata, hinc nos dubitare\n\n \n\n \n \n \n permittat: tum recte fortasse requiremus, aut quaenam sententia \n potius eligenda sit aut in rei huius incerto quem \n modum tenere debeamus. certe enim sexto die fecit deus \n hominem ad imaginem suam; ubi etiam dictum est: \n masculum et feminam fecit eos. quorum illud superius, \n ubi imago dei commemorata est, secundum animam, hoc \n autem, ubi sexus differentia, secundum carnem accipiebamus. \n et quoniam tot ac tanta testimonia, quae ibi considerata \n atque tractata sunt, nos non sinebant eodem ipso sexto die \n etiam formatum de limo hominem mulieremque de latere \n eius accipere, sed hoc postea factum esse post illa primitus \n opera dei, in quibus creauit omnia simul, quaesiuimus. quid \n de hominis anima crederemus, discussisque omnibus disceptationis \n nostrae partibus illud credibilius vel uel tolerabilius dici \n uisum est. quod ipsa hominis anima in illis operibus facta \n est, corporis uero eius in mundo corporeo tamquam in semine \n ratio, ne cogeremur contra uerba scripturae aut sexto die \n totum factum dicere, id est et de limo uirum et de eius \n latere feminam, aut in illis sex dierum operibus nullo modo \n factum esse hominem, aut corporis humani causalem rationem \n tantummodo factam, animae autem nullam, cum potius \n secundum ipsam sit homo ad imaginem dei; aut certe etsi \n non contra uerba scripturae aperte posita, tamen dure atque \n intolerabiliter diceremus uel in ea creatura spiritali, quae ad \n hoc tantummodo creata esset, factam fuisse animae humanae \n rationem, cum ipsa creatura, in qua ista ratio facta diceretur,\n\n \n\n \n \n \n non commemoraretur in operibus dei, uel in aliqua creatura, \n quae in illis commemoraretur operibus, factam rationem animaeuelut \n in hominibus, qui iam sunt, facta ratio latet generandorum \n filiorum \u2014 ac sic eam uel angelorum filiam uel, quod \n est intolerabilius, alicuius elementi corporei crederemus. \n \n \n \n","3":"\n Sed nunc, si ob hoc mulier non de uiro, sed similiter \n ut ille a deo factam animam adseritur accepisse, quia singulas \n singulis deus facit, non erat facta in illis primis operibus \n anima feminae; aut si generalis omnium animarum ratio facta \n fuerat, sicut in hominibus ratio gignendi, reditur ad illud \n durum ac molestum, ut uel angelorum uel, quod indignissimum \n est, caeli corporei uel alicuius etiam inferioris elementi filias \n animas hominum esse dicamus. ac per hoc uidendum est, \n etsi latet, quid uerum sit, quid saltem tolerabilius dici possit: \n utrum hoc, quod modo dixi, an in illis primis dei operibus \n unam animam primi hominis factam, de cuius propagine \n omnes hominum animae crearentur, an nouas subinde animas \n fieri, quarum nulla uel ratio facta praecesserit in primis illis \n sex dierum operibus dei. horum autem trium duo priora non \n repugnant primis illis conditionibus, ubi simul omnia creata \n sunt. siue enim in aliqua creatura tamquam in parente ratio \n animae facta sit, ut omnes animae ab illa generentur, a deo \n autem creentur, quando singulis hominibus dantur, sicut a \n parentibus hominibus corpora, siue non ratio animae uelut in \n parente ratio prolis, sed ipsa omnino, cum factus est dies, \n facta sit anima, sicut ipse dies, sicut caelum et terra et caeli \n lumina, congruenter dictum est: fecit deus hominem ad \n imaginem suam. \n \n Hoc uero tertium quomodo non repugnet ei sententiae, qua\n\n \n \n \n et sexto die factus accipitur homo ad imaginem dei et post \n diem septimum uisibiliter creatus, non tam facile uideri \n potest. nouas quippe animas fieri, quae neque ipsae neque \n ratio earum tamquam in parente prolis sexto illo die facta \n sit cum his operibus, a quibus consummatis et inchoatis deus \n in die septimo requieuit, si dixerimus, cauendum est, ne \n frustra tam diligenter scriptura commendet sex diebus consummasse \n deum omnia opera sua, quae fecit bona ualde, si \n aliquas adhuc naturas fuerat creaturus, quas nec ipsas nec \n earum ibi rationes causaliter fecerit, nisi intellegatur rationem \n quidem singillatim faciendarum animarum nascentibus quibusque \n dandarum in se ipso habere, non in creatura aliqua condidisse, \n sed, quia non alterius generis creatura est anima quam illius, \n secundum quam sexto die factus est homo ad imaginem dei, \n non recte dici deum ea facere nunc, quae tunc non consummanit consummauit . \n iam enim tunc animam fecerat, quales et nunc facit; \n et ideo non aliquod nouum creaturae genus nunc facit, quod \n tunc in suis consummatis operibus non creauit, nec contra \n illas causales rationes rerum futurarum, quas uniuersitati tunc \n indidit, haec eius operatio est, sed potius secundum ipsas, \n quandoquidem corporibus humanis, quorum ex illis primis \n operibus propagatio continuata successione protenditur, tales \n congruit animas inseri, quales nunc facit atque inserit. \n \n Quapropter nihil iam timentes, ne contra uerba libri huius, \n quae de prima illa sex dierum conditione conscripta sunt, \n quaelibet harum trium sententiarum probabilitas uicerit, sentire \n uideamur, suscipiamus diligentiorem quaestionis huius \n pertractationem, quantum adiuuat deus, ne forte fieri possit,\n\n \n \n \n ut, si non liquidam, de qua dubitari ultra non debeat, tam \n certe acceptabilem de hac re sententiam nanciscamur, ut eam \n tenere, donec certum aliquid elucescat, non sit absurdum. \n quodsi ne hoc quidem potuerimus, documentorum momentis \n undique pariterque nutantibus saltem non uidebitur nostra \n dubitatio laborem deuitasse quaerendi, sed adfirmandi temeritatem, \n ut me, si quis recte iam certus est, docere dignetur, \n si quem uero nec diuini eloquii nec perspicuae rationis auctoritas, \n sed sua praesumtio certum fecerat, dubitare mecum non \n dedignetur. \n \n \n \n","4":"\n Ac primum illud firmissime teneamus animae naturam \n nec in naturam corporis conuerti, ut quae iam fuit anima, \n fiat corpus, nec in naturam animae inrationalis, ut quae fuit \n anima hominis, fiat pecoris, nec in naturam dei, ut quae fuit \n anima, fiat quod est deus, atque ita uicissim nec corpus nec \n animam inrationalem nec substantiam, qua deus est, conuerti \n et fieri animam humanam. illud etiam non minus certum esse \n debet animam non esse nisi creaturam dei. quapropter, si neque \n de corpore neque de anima inrationali neque de se ipso \n deus animam fecit hominis, restat, ut aut de nihilo eam faciat \n aut de aliqua spiritali, tamen rationali creatura. sed de nihilo \n fieri aliquid consummatis operibus, quibus creauit omnia simul, \n uiolentum est uelle monstrare et, utrum perspicuis documentis \n obtineri possit, ignoro. nec erigendum exigendum est a nobis, quod uel \n conprehendere homo non ualet uel, si iam ualet, mirum, si \n persuadere cuiquam potest, nisi tali, qui etiam nullo homine \n docere conante potest etiam ipse tale aliquid intellegere.\n\n \n \n \n tutius est igitur de huius modi rebus non humanis agere coniecturis, \n sed diuina testimonia perscrutari. \n \n \n","5":"\n Quod ergo ex angelis tamquam parentibus deus creet \n animas, nulla mihi de canonicis libris occurrit auctoritas. \n multo minus itaque ex mundi corporeis elementis; nisi forte \n illud mouet, quod apud Ezechielem prophetam, cum demonstratur \n resurrectio mortuorum, redintegratis corporibus ex \n quattuor uentis caeli aduocatur spiritus, quo perflante uiuificantur, \n ut surgant. sic enim scriptum est: et dixit mihi \n dominus: propheta super spiritum, propheta, fili hominis, \n et dic ad spiritum: haec dicit dominus: a \n quattuor partibus uentorum caeli ueni et inspira \n in mortuos hos, et uiuant. et prophetaui, sicut praecepit \n mihi dominus, et introiuit spiritus uitae in eos, \n et reuixerunt et steterunt super pedes suos, congregatio \n multa ualde. ubi mihi uidetur prophetice significatum \n non ex illo tantum campo, ubi res ipsa demonstrabatur, sed \n ex toto orbe terrarum resurrecturos homines, et hoc per \n flatum quattuor mundi partium fuisse figuratum. neque enim \n etiam flatus ille ex corpore domini substantia erat spiritus \n sancti, quando sufflauit et ait: accipite spiritum sanctum, \n sed utique significatum est sic etiam ab ipso procedere spiritum \n sanctum, quomodo ab eius corpore flatus ipse processit. \n sed quia mundus non ita deo coaptatur ad unitatem personae, \n sicut caro illa uerbo eius unigenito filio, non possumus dicere \n ita esse animam de substantia dei, quemadmodum flatus ille \n a quattuor uentis de natura mundi factus est; sed tamen\n\n \n\n \n \n \n aliud eum fuisse, aliud significasse puto, quod exemplo flatus \n ,<x corpore domini procedentis recte intellegi potest, etiamsi \n Ezechiel propheta illo loco non resurrectionem carnis, qualis \n proprie futura est, sed inopinatam desperati populi reparationem \n per spiritum domini, qui repleuit orbem terrarum, figurata \n reuelatione praeuidit. \n \n \n","6":"\n Illud ergo iam uideamus, cuinam potius sententiae diuina \n testimonia suJfragentur : eine, qua dicitur unam animam deum \n fecisse et dedisse primo homini, unde ceteras faceret, sicut \n ex eius corpore cetera hominum corpora, an ei, qua dicitur \n singulas singulis facere, sicut illi unam, non ex illa ceteras. \n illud enim, quod per Esaiam dicit: omnem flatum ego \n feci, cum hoc eum de anima dicere quae sequuntur satis \n ostendant, ad utrumque accipi potest. nam siue ex una primi \n hominis anima siue ex aliquo suo secreto omnes procul dubio \n animas ipse facit. \n \n Et illud, quod scriptum est: qui finxit singillatim \n corda eorum, si nomine cordium uoluerimus animas intellegere, \n neque hoc repugnat cuiquam duorum, de quibus nunc \n ambigimus. siue enim ex una illa, quam flauit in faciem \n primi hominis, ipse utique singulas fingit, sicut etiam corpora, \n siue singulas uel fingat et mittat uel in eis ipsis, quibus \n miserit, eas fingat, quamquam hoc non mihi uideatur dictum, \n nisi ex eo, quod per gratiam nostrae animae ad imaginem \n dei renouatione formantur. unde dicit apostolus: gratia \n enim salui facti estis per fidem et hoc non ex uobis, \n sed dei donum est; non ex operibus, ne forte quis\n\n \n\n \n \n \n extollatur. ipsius enim sumus figmentum creati in \n Christo Iesu in operibus bonis. non enim per hanc gratiam \n fidei corpora nostra creata uel ficta possumus intellegere, . \n sed sicut in psalmo dictum est: cor mundum crea in me, \n deus. \n \n \n Hinc esse etiam illud puto: qui finxit spiritum hominis \n in ipso; tamquam aliud sit factam animam mittere, aliud in \n ipso homine facere, id est reficere ac renouare. sed etiam \n hoc si non de gratia, in qua renouamur, sed de natura, in \n qua nascimur, intellegamus, ad utramque sententiam duci \n potest, quia uel ex una illa primi hominis tamquam semen \n animae adtractum ipse fingit in homine, ut uiuificet corpus, \n siue spiritum uitae non ex illa propagine, sed aliunde corpori \n infusum ipse itidem fingit per mortales sensus carnis, ut fiat \n homo in animam uiuam. \n \n \n \n","7":"\n Illud sane de libro Sapientiae, ubi ait: sortitus sum \n animam bonam et, cum essem magis bonus, ueni ad \n corpus incoinquinatum, diligentiorem considerationem \n flagitat. magis enim uidetur adtestari opinioni, qua non ex \n una propagari, sed desuper animae uenire creduntur ad corpora. \n uerum tamen quid est: sortitus sum animam bonam? \n quasi aut in illo animarum fonte, si ullus est, aliae sint \n animae bonae, aliae non bonae, quae sorte quadam exeunt, \n quaenam cui homini tribuatur, aut alias deus ad horam conceptorum \n uel nascentium faciat bonas, alias non bonas, quarum \n quisque habeat sorte, quae acciderit. mirum, si hoc eos saltem \n adiuuat, qui credunt animas alibi factas singillatim mitti a\n\n \n\n \n \n \n deo singulis quibusque corporibus hominum, ac non illos potius, \n qui pro meritis operum, quae ante corpus egerunt, in \n corpora mitti animas dicunt. secundum quid enim aliae bonae, \n aliae non bonae uenire ad corpora possunt putari nisi secundum \n opera sua? neque enim secundum naturam, in qua fiunt \n ab illo, qui omnes naturas bonas facit. sed absit, ut contradicamus \n apostolo, qui dicit nondum natos nihil egisse boni \n aut mali, unde confirmat non potuisse se ex operibus dici, \n sed ex uocante: maior seruiet minori, cum de geminis \n ageret adhuc in Rebeccae utero constitutis. sequestremus ergo . \n paululum hoc de libro Sapientiae testimonium; neque enim \n neglegendi sunt, seu errent seu uerum sapiant, qui hoc specialiter \n et singulariter de anima illa dictum putant mediatoris \n dei et hominum hominis Christi Iesu. quod, si necesse fuerit, \n quale sit postea considerabimus, ut, si Christo conuenire non \n potuerit, quaeramus, quemadmodum id accipere debeamus, ne \n contra apostolicam fidem ueniamus putantes habere animas \n aliqua merita operum suorum, priusquam incipiant in corporibus \n uiuere. \n \n \n","8":"\n Nunc illud uideamus quemadmodum dictum sit: auferes \n spiritum eorum, et deficient et in puluerem suum \n conuertentur. emittes spiritum tuum, et creabuntur; \n et innouabis faciem terrae. pro illis enim, qui arbitrantur \n animas ex parentibus sicut corpora creari, hoc uidetur sonare, \n cum sic intellegitur, ut spiritum eorum propterea dixerit, quod \n eum homines ex hominibus acceperint: qui cum mortui fuerint, \n non eis poterit ab hominibus reddi, ut resurgant, quia non rursus \n quemadmodum, quando nati sunt, a parentibus ducitur, sed deus\n\n \n\n \n \n \n eum reddet, qui resuscitat mortuos. ae per hoc eundem spiritum \n dixit eorum, cum moriuatur moriuntur , dei autem, cum resurgunt. \n quod poBsuut illi, qui non ex parentibus, sed deo mittente \n animas uenire adserunt, pro sua opinione sic intellegere, ut \n eorum dixerit spiritum, cum monnntur moriuntur , quia in eis erat et \n ab eis exit, dei autem, cum resurgunt, quod ab ipso mittitur, \n ab ipso redditur. proinde etiam hoc testimonium neutri eorum \n aduersatur. \n \n Ego uero arbitror melius intellegi hoc dictum de gratia dei, \n qua interius renouamur. omnium enim superborum secundum \n terrenum hominem uiuentium et de sua uanitate praesumentium \n quodammodo aufertur spiritus proprius, cum exuunt se \n ueterem hominem et inftrmantur infirmantur , ut perficiantur expulda expulsa superbia, \n dieentes dicentes domino per humilem confessionem: memento, \n quia puluis sumus, quibus dictum erat: quid superbit \n terra et cinis? per oculum quippe fidei contuentes dei \n iustatiam iustitiam , ut non uelint constituere suam, semet ipsos despiciunt, \n sicut Iob dicit, et distabescunt et aestimant se terram \n et cinerem; hoe hoc est enim: et in puluerem suum conuertentur. \n accepto autem spiritu dei dicunt: uino uiuo autem iam \n non ego, uiuit autem in me Christus. sic innouatur \n facies terrae per noni noui testamenti gratiam numerositate sane. \n torum. \n \n \n","9":"\n Illud etiam, quod apud Ecclesiasten scriptum est: et \n conuertatur puluis in terram, sicut fuit, et spiritus \n reuertatur ad deum, qui dedit eum, neutri sententiae\n\n \n\n \n\n \n\n \n \n \n contra alteram suffragatur, sed inter utramque consistit. cum \n enim isti dixerint hinc probari non a parentibus, sed a deo \n animam dari, quod conuerso puluere in terram suam, id est \n carne, quae de puluere facta est, reuerteretur spiritus ad \n deum, qui dedit illum, respondent illi: utique ita est. redit \n enim spiritus ad deum, qui eum dedit homini primo, quando \n in eius faciem sufflauit conuerso puluere, id 6st humano corpore, \n in terram suam, unde primitus factum est. neque enim \n ad parentes erat spiritus rediturus, quamuis inde sit creatus \n ex illo uno, qui homini primo datus est, sicut nec ipsa caro \n post mortem ad parentes reuertitur, a quibus eam constat \n certe esse propagatam. quemadmodum ergo caro non redit \n ad homines, ex quibus creata est, sed ad terram, unde primo \n lfomini homini formata est, ita et spiritus non redit ad homines, a \n quibus transfusus est, sed ad deum, a quo primae illi carni \n datus est. \n \n Quo testimonio sane satis admonemur ex nihilo deum fecisse \n animam, quam primo homini dedit, non ex aliqua iam facta \n creatura sicut corpus ex terra; et ideo, cum redit, non habet. \n quo redeat, nisi ad auctorem, qui eam dedit, non ad eam \n creaturam, ex qua facta est, sicut corpus ad terram. nulla est \n enim creatura, ex qua facta est, quia ex nihilo facta est, ac \n per hoc ad factorem redit, quae redit, a quo ex nihilo facta \n est. non enim omnes redeunt, quoniam sunt, de quibus dicitur: \n spiritus ambulans et non reuertens. , \n \n \n \n","10":"\n Quocirca difficile est quidem omnia de hac re\n\n \n\n \n \n \n scripturarum sanctarum testimonia conligere: quod etsi fieri possit, \n ut non solum commemorentur sed etiam pertractentur, in \n magnam sermonis longitudinem pergunt; sed tamen, nisi aliquid \n tam certum proferatur, quam certa proferuntur, quibus \n ostenditur, quod deus animam fecerit uel quod eam primo \n homini dederit, quonam modo per diuini eloquii testimonium \n ista quaestio soluatur ignoro. si enim scriptum esset, quod \n similiter sufflauerit deus in faciem formatae mulieris et facta \n fuerit in animam uiuam, iam quidem plurimum lucis accederet, \n qua cuique formatae carni hominis non ex parentibus dari \n animam crederemus, adhuc tamen expectaretur, quid proprie \n teneretur in prole, qui nobis modus usitatus est hominis ex \n homine. prima uero mulier aliter facta est, et ideo adhuc dici \n posset animam propterea non ex Adam diuinitus Euae datam, \n quia non ex illo tamquam proles orta est. si autem homini, \n qui primus ex illis natus est, commemoraret scriptura non ex \n parentibus ductam, sed desuper animam datam, illud iam in \n eeteris ceteris etiam tacente scriptura oporteret intellegi. \n \n \n","11":"\n Nunc itaque et illud consideremus, utrum neutram \n confirmet sententiam, sed utrique possit adcommodari, quod \n scriptum est: per unum hominem peccatum in hunc \n mundum intrauit et per peccatum mors, et ita in \n omnes homines pertransiit, in quo omnes peccauerunt; \n et paulo post: sicut per unius delictum in omnes homines \n in condemnationem, ita et per unius iustificationem \n in omnes homines ad iustificationem uitae. \n sicut enim per inoboedientiam unius hominis\n\n \n\n \n\n \n \n \n peccatores constituti sunt multi, ita et per unius oboedientiam \n iusti constituentur multi. ex his enim uerbis \n apostoli qui defendunt animarum propaginem sententiam suam \n sic adstruere moliuntur: si secundum solam carnem, inquiunt, \n potest intellegi peccatum uel peccator, non cogimur in his \n uerbis ex parentibus animam credere; si autem quamuis per \n inlecebram carnis non tamen peccat nisi anima, quomodo \n accipiendum est, quod dictum eet : in quo omnes peccauerunt, \n si non ex Adam etiam anima sicut caro propagata \n est? aut quomodo per illius inoboedientiam peccatores \n constituti sunt, si tantum secundum carnem in illo, non \n etiam secundum animam fuerunt? \n \n Cauendum est euim enim , ne uel deus uideatur auctor esse \n peccati, si dat animam carni, in qua eam peccare necesse sit, \n uel possit esse anima praeter ipsius Christi, cui liberandae a \n peccato non sit christiana gratia necessaria, quia non peocauit peccauit \n in Adam, si omnes in eo peccasse secundum carnem tantum, \n quae de illo creata est, non etiam secundum animam dictum \n est: quod usque adeo contrarium est ecclesiaeticae ecclesiasticae fidei, ut \n parentes ad percipiendam gratiam sancti baptiami baptismi etiam cum \n paruulis atque infantibus currant, in quibus si hoc uinculum \n peccati soluitur, quod tantummodo carnis, non etiam quod \n animae est, merito quaeritur, quid eis obesset, si in illa aetate \n de corpore sine baptismo exirent. si enim per hoc sacramentum \n corpori eorum consulitur, non et animae, deberent et mortui \n baptizari; at cum uideamus hoc uniuersaliter ecclesiam retinere, \n ut cum uiuentibus curratur et uiuentibus succurratur, \n ne, cum mortui fuerint, nihil fieri possit quod prosit, non \n uidemus, quid aliud possit intellegi, nisi unumquemque\n\n \n \n \n paruulum non esse nisi Adamet Adam corpore et anima et ideo illi \n Christi gratiam necessariam. aetas quippe illa in se ipsa nihil \n egit uel boni uel mali; proinde ibi anima innocentissima est, \n si ex Adam propagata non est. unde quomodo possit iuste \n ire in condemnationem, si de corpore sine baptismo erlerit exierit , \n quisquis istam sententiam de anima tenens potuerit demonstrare \n mirandus est. \n \n \n","12":"\n Uerissime quippe ac ueracissime scriptum est: caro \n concupiscit aduersus spiritum et spiritus aduersus \n carnem; sed tamen carnem sine anima concupiscere nihil \n posse puto quod omnis doctus indoctusque non dubitet. ac \n per hoc ipsius concupiscentiae carnalis causa non est in anima \n sola, sed multo minus est in carne sola. ex utroque enim \n fit: ex anima scilicet, quod sine illa delectatio nulla sentitur, \n ex caTne autem, quod sine illa carnalis delectatio non sentitur. \n carnem itaque concupiscentem aduersus spiritum dicit apostolus \n carnalem procul dubio delectationem, quam de carne \n et cum carne spiritus habet aduersus delectationem, quam \n solus habet. solus quippe habet, ni fallar fallor , illud desiderium \n non cum carnis uoluptate uel carnalium rerum cupiditate \n conmixtum, quo desiderat et deficit anima in atria domini; \n solus habet etiam illud, de quo ei dicitur: concupisti \n sapientiam: serua mandatum, et dominus praebebit \n illam tibi. nam cum spiritus imperat membris corporis, ut \n huic desiderio senuant seruiant , quo solus accenditur, uelut cum\n\n \n\n \n \n \n adsumitur codex, cum aliquid scribitur, legitur, disputatur, auditur, \n cum denique panis frangitur esurienti et cetera humanitatis \n ac misericordiae praestantur officia, oboedientiam caro \n exhibet, non concupiscentiam mouet. his atque huius modi \n bonis desideriis, quibus sola anima concupiscit, cum aduersatur \n aliquid, quod eandem animam secundum carnem delectat, \n tunc dicitur caro concupiscere aduersus spiritum et spiritus \n aduersus carnem. \n \n Sic enim dicta est caro in eo, quod secundum ipsam facit \n anima, cum ait: caro concupiscit, quemadmodum dictum \n est: auris audit et oculus uidet, quis enim nescit, quod anima \n potius et per aurem audiat et per oculum uideat? ita loquimur \n et cum dicimus; manus tua subuenit homini, cum aliquid \n porrecta manu datur, quo cuiquam subueniatur. quodai quodsi de \n ipso etiam fidei oculo, ad quem pertinet credere, quae per \n camem non uidentur, dictum est: uidebit omnia omnis caro \n salutare dei, non utique nisi de anima, qua uiuit caro, cum \n etiam per ipsam carnem nostram Christum pie uidere, id est \n formam, qua indutus est propter nos, non pertineat ad con-r \n cupiscentiam , sed ad ministerium carnis, ne forte aliquis ita \n uelit accipere, quod dictum est: uidebit omnia omnis caro salutare \n dei: quanto congruentius dicitur caro concupiscere, \n quando anima non solum carni animalem uitam praebet, \n uerum etiam secundum ipsam carnem aliquid concupiscit, \n quod in potestate non est, ne concupiscat, quamdiu inest \n peccatum in membris, id est uiolenta quaedam carnis inlecebra \n in corpore mortis huius, ueniens de uindicta illius peccati, \n unde propaginem ducimus, secundum quam omnes ante gratiam \n filii sunt irae. contra quod peccatum militant sub gratia\n\n \n\n \n \n \n constituti, non ut non sit in eorum corpore, quamdiu ita mortale \n est, ut et mortuum iure dicatur, sed ut non regnet. non \n autem regnat, cum desideriis eius, id est his, quae secundum \n earnem carnem contra spiritum concupiscuntur, non oboeditur. proinde \n apostolus numquid ait: non sit peccatum in uestro mortali \n corpore \u2014 sciebat quippe inesse peccati delectationem, quam \n peccatum uocat, deprauata scilicet ex prima transgressione \n natura - sed, non, inquit, regnet peccatum in uestro \n mortali corpore ad oboediendum desideriis eius, nec \n exhibeatis membra uestra arma iniquitatis peccato? \n \n \n \n","13":"\n Secundum hanc sententiam nec rem absurdissimam \n dicimus, quod caro sine anima concupiscat, nec Manichaeis \n consentimus, qui cum uiderent non posse carnem sine anima \n concupiscere aliam quandam animam suam ex alia natura deo \n contraria carnem habere putauerunt, unde concupiscat aduersus \n spiritum. nec alicui animae non esse necessariam Christi \n gratiam dicere cogimur, cum dicitur nobis: quid meruit anima \n infantis, unde illi perniciosum sit non percepto christiani baptismi \n sacramento exire de corpore, si nec proprium aliquod \n peccatum commisit nec ex illa est, quae in Adam prima \n peccauit? \n \n Non enim de pueris grandiusculis agimus, quibus quidem \n peccatum proprium nolunt adtribuere quidam nisi ab anni \n quarti decimi articulo, cum pubescere coeperint. quod merito \n crederemus, si nulla essent peccata, nisi quae membris genitalibus \n admittuntur. quis uero audeat adfirmare furta, mendacia, \n penuria periuria non esse peccata, nisi qui -talia uult inpune \n committere? at his plena est puerilis aetas, quamuis in eis\n\n \n\n \n \n \n non ita ut in maioribus punienda uideantur, quod sperentur \n annis accedentibus, quibus ratio conualescat, posse praecepta \n salutaria Melius intellegere eisque libentius oboedire. sed nUDe \n de pueris non agimus, quorum carnalem ac puerilem uoluntatem \n uel corporis uel animi si ueritas et aequitas obpugnauerit, \n quibus possunt uiribus dictorum atque factoram factorum repugnant. pro \n qua? nisi pro falaitate falsitate et iniquitate, quae suifragari uidebitur \n eis uel ad percipienda, quae alliciunt, uel ad manda uitanda , quae \n offendunt. de infantibus loquimur, non quia nascimtvr nascuntur plerumque \n de adulteris; neque enim in prauis moribus naturae dona \n culpanda sunt, aut propterea non debuerunt germinare frumenta, \n quod ea seuit furantis manus. aut uero ipsis parentibus \n obfutura sit iniquitas sua, si se ad deum conuertendo correxerint? \n quanto minus filiis, si recte uixerint!\\'\n \n \n","14":"\n Sed illa aetas nebementem uehementem quaestionem monet, cuius \n anima, cum peccatum nullum habeat de proprio uoluntatis \n arbitrio, quaeritur quomodo possit iustificari per illius uniug unius \n hominis oboedientiam, si per alterius unius inoboedieBtiam inoboedientiam \n rea non est. haec uox eorum est, qui animas hominum ex \n hominibus parentibus creatas uolunt non quidem nisi a creatore \n deo, sed sicut etiam corpora. non enim et haec parentes \n creant, ac non ille, qui ait: priusquam te formarem in \n utero, noui te. \n \n Quibus respondetur animas quidem corporibus hominum \n deum nonas singillatim dare ad hoc, ut in carne peccati de \n originali peccato ueniente recte uiuendo carnalesque\n\n \n\n \n \n \n concupiscentias sub dei gratia subigendo meritum conparent, quo cum \n ipso corpore in melius transferantur tempore resurrectionis et \n in Christo in aeternum cum angelis uiuant; sed neoesse necesse esse, \n ut, cum membris terrenis atque mortalibus maximeque de \n peccati carne propagatis miro modo coaptantur, ut ea primitus \n uiuificare, post etiam aetatis accessu regere possint, tamquam \n obliuione praegrauentur. quae si esset quodammodo indigestibilis, \n creatori tribueretur; cum uero paulatim ab huius obliuionis \n torpore anima resipiscens possit conuerti ad deum \n suum eiusque misericordiam et ueritatem primo ipsa pietate \n conuersionis, deinde seruandi praecepti eius perseuenmtia perseuerantia \n promereri, quid ei obest illo uelut somno paululum inmergi, \n unde paulatim euigilans in lucem intellegentiae, propter quam \n rationalis anima facta est, potest per uolnntatem uoluntatem bonam eligere \n uitam bonam ? quod quidem non poterit, nisi adiuuerit gratia \n dei per mediatorem. hoc si neglexerit homo, non tantum \n secundum carnem, uerum etiam secundum spiritum erit Adam; \n si autem cnrauerit curauerit , erit Adam secundum carnem tantummodo; \n secundum spiritum autem recte uiuens illud etiam, quod de \n Adam culpabile tractom tractum est, mandatum a labe peccati recipere \n merebitur illa conmutatione, quam sanctis resurreotio resurrectio \n pollicetur. \n \n Sed antequam per aetatem possit secundum spiritum uiuere, \n necessarium habet mediatoris sacramentum, ut, quod per eius \n fidem nondum potest, per eorum, qui eum diligunt, fiat. eius \n enim sacramento soluitur etiam in aetate infantili originalis \n poena peccati, a quo nisi adiutus etiam iuuenis carnalem \n concupiscentiam non domabit nec ea subiugata aeternae uitae\n\n \n \n \n meritum adprehendet nisi eius dono, quem promereri studet. \n ideo uiuus oportet etiam infans baptizetur, ne obsit animae \n societas carnis peccati, qua participata fit, ut nihil possit \n anima infantis secundum spiritum sapere. ipsa quippe adfectio \n grauat etiam corpore exutam, nisi, cum in corpore est, per \n unicum sacrificium ueri sacerdotis expietur. \n \n \n","15":"\n Quid ergo, ait aliquis, si hoc non tfurauerint curauerint sui uel \n infidelitate uel neglegentia? hoc quidem etiam de maioribus \n djci dici potest. possunt enim uel repente emori uel apud eos \n aegrotare, ubi eis, quo baptizentur, nemo subueniat. sed illi, \n inquit, habent etiam propria peccata, quorum indigeant remissione, \n quae si dimissa non fuerint, nemo eos recte dicet inmerito \n plecti pro his hi , quae in sua uita sua uoluntate commiserint; \n illa uero anima, cui quaedam contagio tracta de \n . carne peccati, si de illa prima anima peccatrice non creata \n est, nullo modo inputari potest - neque enim ullo peccato, \n sed natura, qua sic facta est, et deo dante carni data est \u2014 \n cur alienabitur ab aeterna uita, si baptizando infanti nemo \n subuenerit? an forte nihil oberit? quid ergo prodest ei, cui \n subuenitur, si nihil obest, cui non subuenitur? \n \n \n Hic pro sua causa quid respondere possint, qui secundum \n scripturas sanctas, uel quod apud eas inueniatur uel quod eis \n non aduersetur, conantur adserere animas nouas non de parentibus \n tractas corporibus dari, nondum me audisse uel uspiam \n legisse fateor. non ideo sane absentium negotium deserendum \n est, si quid mihi, quo adiuuari uideatur, occurrerit. possunt \n enim adhuc dicere deum praescium, quomodo quaeque anima \n uictura esset, si diutius in corpore uiueret, ei procurare lauacri\n\n \n \n \n salutaris ministrationem, cuius futuram fuisse praeuidet pietatem, \n cum ad annos fidei capaces ueniret, si nunc eum oporteret \n propter aliquam occultam causam morte praeueniri. \n occultum itaque est atque ab humano uel certe ab ingenio \n meo remotissimum, cur nascatur infans uel continuo uel cito \n moriturus; sed hoc ita occultum est, ut neutros adiuuet, de \n quorum nunc sententiis disceptamus. illa enim explosa opinione, \n qua putantur animae pro ante actae uitae meritis in corpora \n detrudi, ut ea citius solui meruisse uideatur, quae non multa \n peccauerat, ne contradicamus apostolo nihil nondum natos \n boni uel mali egisse testanti, nec illi, qui animae traducem \n adfirmant, possunt pro se ostendere, cur aliorum mors acceleretur, \n retardetur aliorum, nec qui eas dari nouas uolunt singulis \n singulas. occulta ergo ista causa est et utrisque pariter, \n quantum existimo, nec suffragatur nec aduersatur. \n \n \n \n","16":"\n Pfoinde Proinde qui de infantium mortibus urgebantur, cur \n omnibus sit necessarium baptismi sacramentum, quorum animae \n non ex illa ductae sunt, cuius inoboedientia peccatores constituti \n sunt multi, cum respondent peccatores quidem omnes \n constitui secundum carnem, secundum animam uero nonnisi \n eos, qui eo tempore male uixerunt, quo et bene potuissent, \n omnes autem animas, hoc est et infantum, ideo habere necessarium \n baptismi sacramentum, sine quo ex hac uita etiam \n in illa aetate emigl-are non expedit, quia contagio peccati ex \n carne peccati, qua obruitur anima, cum his inseritur membris,\n\n \n\n \n \n \n oberit ei post mortem, nisi, cum adhuc in ipsa carne est, \n sacramento mediatoris expietur, eique diuinitus hoc auzilium auxilium \n procurari, quam deus praesciit, si usque ad annos fidei congruos \n hic uiueret, pie fuisse uicturam, quam propter aliquid, \n quod ipse nouit, et nasci uoluit in eorpore corpore et cito extraxit e \n corpore: cum ergo haec respondent, quid eis contradici potest. \n nisi incertos nos eorum salutis fieri qui hac uita bene gesta \n in ecclesiae pace defuncti sunt, si non solum secundum id, \n quod quisque uixit, uerum etiam secundum id, quod uicturus \n esset, si amplius uiuere potuisset, quisque iudicandus est? \n quandoquidem ualent apud deum merita mala non tantum \n praeteritorum, sed futurorum etiam delictorum, a quorum \n reatu nec mors liberat, si, antequam fuerint commissa, pro \n uenerit, nec aliquid ei praestitum est, qui raptus est, ne \n malitia mutaret intellectum eius. deus enim praescius \n illius futurae malitiae cur non eum secundum ipsam potius \n iudicaturus est, si moriturae animae infantis, ne obesset ei ex \n corpore peccati participata conluuies, ideo subueniendum iudicauit \n per baptismum, quia praesciuit eam, si uiueret, pie \n fideliterque fuisse uicturam? \n \n \n An ideo potius refelli hoc inuentum potest, quia meum \n est, illi autem, qui de hac sententia certos se esse eonfirmant confirmant , \n alia fortasse proferunt uel testimonia scripturarum uel documenta \n rationum, quibus hanc auferant ambiguitatem uel certe \n ostendant non esse contra id, quod sentiunt, illud apostoli, \n quo gratiam, qua salui efficimur, magna intentione commendans \n dicit: sicut in Adam omnes moriuntur, sic et in\n\n \n\n \n \n \n Christo omnes uiuificabuntur, et: sicut per inoboedientiam \n unius hominis peccatores constituti sunt multi, \n sic per oboedientiam unius hominis iusti constituentur \n multi, eosdemque multos peccatores non quibusdam \n eiceptig exceptis , sed omnes intellegi uolens auperius superius ait de Adam: \n in quo omnes peccauerunt? unde utique infaatum infantum animas \n non posse secerni et eo, quod dictum est \"omnes\" et eo, \n quod eia eis per baptiunutt baptismum subueniturt subuenitur non absurde credunt, \n qui animaa animas ex uniua unius traduce sapiunt, nisi aliqua manifesta. et \n liquida uel ratione* quae scripturis sanctis non repugnet, uel \n earuni earum ipsarum scripturarum auctoritate redarguantur. \n \n \n","17":"\n Iam itaque uideamus, quantum suscepti huius operis \n necesutas necessitas patitur; quale etiam illud sit, quod paulo ante \n diatulimas distulimus . scriptum est enim in libro Sapientiae: puer \n autem eraming.eniosus et sortitus sumanimam bonam. \n et cum essem magis bonus, ueni ad corpus incoinquinatum. \n cum enim uideatur illos adiuuare hoc testimonium, \n qui non ex parentibua parentibus creari, sed uenire ad corpus uel descendere \n deo mittente animas dicunt, rursus hoc inpedit eorum \n sententiam, quod ait: sortitus sum animam bonam, cum \n procul dubio uel ex uno fonte manare quodammodo tamquam \n riuulos uel pari natura fieri animas credunt, quas deus mittit \n in corpora, non autem alias bonas uel magis bonas et alias \n non bonas uel minus bonas. unde enim bonae aut magis \n bonae seu non bonae aut minus bonae animae, nisi uel moribus \n secundum liberum uoluntatia uoluntatis arbitrium uel differentia \n temperaturae corporum, dum aliae magis, aliae minus\n\n \n\n \n \n \n granantur corpore, quod corrumpitur et adgrauat animam? sed \n neque actio erat aliqua singularum quarumque animarum, qua \n earum mores discernerentur, antequam uenirent ad corpora, \n nec ex corpore minus grauante potuit iste dicere animam \n suam bonam, qui ait: sortitus sum animam bonam. et \n cum essem magis bonus, ueni ad corpus incoinquinatum. \n accessisse enim dixit bonitati, qua bonus erat, sortitus \n uidelicet animam bonam, ut etiam ad corpus incoinquinatum \n ueniret. aliunde ergo bonus, antequam ueniret ad corpus; sed \n utique non differentia morum, quia nullum ante uitae gestae \n meritum, non differentia corporis, quia prius bonus, quam \n ueniret ad corpus. unde igitur? \n \n Hoc autem illis, qui ex traduce animae illius praeuaricatricis \n animas creari adserunt, quamuis pro eis sonare non uideatur, \n quod dictum est: ueni ad corpus, tamen in ceteris non \n incongrue coaptatur, ut, cum dixisset: puer autem eram \n ingeniosus, id ipsum explicans quibus causis ingeniosus \n esset, continuo subiungeret: et sortitus sum animam bonam, \n uidelicet ex paterno ingenio uel corporali temperamento. \n deinde, cum essem, inquit, magis bonus, ueni ad corpus \n incoinquinatum: quod si maternum intellegatur, ne hoc \n quidem, quod dictum est: ueni ad corpus, huic opinioni \n refragabitur, cum ex anima et corpore paterno uenisse ad \n maternum corpus accipitur incoinquinatum, uidelicet uel a \n cruore menstruo \u2014 dicuntur enim ex hoc ingenia grauari \u2014 \n uel a contaminatione adulterina. ita et haec uerba libri huius \n aut magis eis fauent, qui animarum traducem loquuntur, aut, \n si et isti ea possunt pro se interpretari, inter utrosque alternant.\n\n \n\n \n \n \n \n \n","18":"\n Quae si de domino secundum humanam, quae a uerbo \n adsumta est, creaturam uelimus accipere, sunt quidem in \n eadem circumstantia lectionis, quae illi excellentiae non conueniant; \n maxime illud, quia idem ipse, qui haec in eodem \n libro loquitur, aliquanto superius, cum ista uerba, de quibus \n nunc agimus, diceret, confessus est ex semine uiri se in sanguine \n coagulatum: a quo nascendi modo utique alienus est \n uirginis partus, quam non ex uiri semine carnem concepisse \n Christi nullus ambigit christianus Christianus . sed quia et in Psalmis, \n ubi ait: foderunt manus meas et pedes, dinumerauerunt \n omnia ossa mea; ipsi uero considerauerunt et \n conspexerunt me. diuiserunt sibi uestimenta mea et \n super uestem meam miserunt sortem, quae proprie illi \n uni congruunt, ibi etiam dixit: deus, deus meus, respice \n me; ut quid me dereliquisti? longe a salute mea \n uerba delictorum meorum, quae rursus ei non conueniunt, \n nisi transfiguranti in se corpus humilitatis nostrae, quoniam \n membra sumus corporis eius, et quia in ipso euangelio, puer \n proficiebat aetate et sapientia, si possunt etiam ista, \n quae circum hanc sententiam in libro sapientiae leguntur, \n propter humilem formam serui et unitatem corporis ecclesiae \n cum capite suo, eidem ipsi domino coaptari, quid ingeniosius \n illo puero, cuius in annis duodecim seniores sapientiam mirabantur \n ? et quid illa anima melius, quae, etiamsi uincant non \n 15 certando, sed probando, qui animarum traducem adfirmant, \n non erit consequens, ut etiam ipsa ex illius praeuaricatoris\n\n \n\n \n \n \n traduce uenisse credenda sit, ne per illius hominis inoboedientiam \n etiam ipse peccator constituatur, per cuius unius oboedientiam \n ab illo reatu liberati iusti constituuntur multi? et \n quid incoinquinatius illo utero uirginis, cuius caro, etiamsi de \n peccati propagatione uenit, non tamen de peecati peccati propagatione \n concepit, ut ne ipsum quidem corpus Christi ea lex seuerit \n in utero Kariae Mariae , quae in membris posita corporis mortis repugnat \n legi mentis? quam sancti patres coniugati refrenantes \n nen quidem nisi quousque licebat in concubitum relaxarunt \n nec tamen tantummodo quousque licebat eius inpetum pertulerunt. \n proinde corpus Christi quamuis ex carne feminae \n adsumtum. est, quae de illa carnis peccati propagine concepta \n fuerat, tamen, quia non sic in ea conceptum est, quomodo \n fuerat illa concepta, nec ipsa erat caro peccati, sed similitudo \n carnis peccati. non enim accepit inde reatum monendi moriendi , qui \n adparet in motu carnis non uoluntario, quamuis uoluntate \n superando, aduersus quem spiritus concupiscit, sed accepit \n inde, non quod contagioni praeuaricationis, sed quod exsoluendae \n indebitae morti et ostendendae promissae resurrectioni \n sufficeret: quorum unum nobis ad non timendum, alterum ad \n sperandum ualeret. \n \n Denique si a me quaeratur, unde acceperit animam Iesus \n Christus, mallem quidem hinc audire meliores atque doctiores; \n sed tamen pro meo captu libentius responderim \"unde Adam* \n quam de Adam\". si enim puluis adsumtus ex terra, in qua \n nullus hominum fuerat operatus, meruit diuinitus animari,\n\n \n\n \n \n \n quanto magis corpus adsumtum ex carne, in qua itidem \n nullus hominum fuerat operatus, sortitum est animam bonam, \n cum illic erigeretur casurus, hic descenderet leuaturus! et \n fortasse ideo ait: sortitus sum animam bonam \u2014 si \n tamen hoc de illo oportet intellegi \u2014 quia solent quae sorte \n dantur diuinitus dari. aut, quod fidenter dicendum est, ne \n uel illa anima aliquibus operibus praecedentibus ad tantum \n apicem subuecta putaretur, ut cum ea uerbum caro fieret et \n habitaret in Dobis nobis , ad auferendam suspicionem praecedentium \n meritorum sortis nomen accessit. \n \n \n \n","19":"\n Est in epistula, quae inscribitur ad Hebraeos, locus \n quidam diligenti consideratione dignissimus. cum enim per \n Melchisedech, in quo huius rei futurae figura praecesserat, \n discerneret sacerdotium Christi a sacerdotio Leui, uidete \n ergo, inquit, qualis hic est, cui et decimam partem \n Abraham dedit de primitiis patriarcha. et hi quidem, \n qui de filiis sunt Leui, sacerdotium accipientes mandatum \n habent a decimis populi secundum legem, hoc \n est a fratribus suis, quamuis et ipsi ex lumbis \n Abrahae exierunt. qui autem non est ex genere eorum \n decimauit Abraham et habentem promissionem benedixit. \n sine ulla autem contradictione qui minor est a \n maiore benedicitur. et hic quidem decimas morientes \n homines accipiunt, ibi autem qui testificatur se uiuere. \n et, sicut oportet dicere, propter Abraham et Leui accipiens \n decimam decimatus est; adhuc enim in lumbis \n patris sui fuit. si ergo etiam hoc ualet ad istam distantiam, \n quantum praeemineat sacerdotio Leuitico sacerdotium Christi,\n\n \n\n \n\n \n\n \n \n \n quod sacerdos Christus per illum praefiguratus est, qui decimauit \n Abraham, in quo et ipse Leui decimatus est, profecto \n Christus ab eo non est decimatus. at si propterea decimatus \n est Leui, quia in lumbis erat Abrahae, propterea non est \n decimatus Christus, quia non erat in lumbis Abrahae. porro \n autem, si non secundum animam, sed tantum secundum \n carnem accipimus Leui fuisse in Abraham, ibi erat et Christus, \n quia et Christus secundum carnem ex semine est Abrahae; et \n ipse itaque decimatus est. quid est ergo, quod adfertur pro \n magna differentia sacerdotii Christi a sacerdotio Leui, quod Leui \n decimatus est a Melchisedech, cum esset in lumbis Abrahae, ubi et \n Christus erat, unde pariter decimati sunt, nisi quia necesse \n est intellegamus secundum aliquem modum ibi Christum non \n fuisse? quis autem neget eum secundum carnem ibi fuisse? \n ergo secundum animam ibi non fuit. non est igitur anima \n Christi de traduce praeuaricationis Adae, alioquin etiam ipsa \n ibi fuisset. \n \n \n","20":"\n Hic existunt illi, qui traducem animarum defendunt, et \n dicunt confirmatam esse sententiam suam, si Leui constat \n etiam secundum animam fuisse in lumbis Abrahae, in quo \n eum decimauit Melchisedech, ut possit ab eo Christus in ista \n decimatione discerni: qui quoniam decimatus non est et tamen \n in lumbis Abrahae secundum carnem fuit, restat, ut secundum \n animam ibi non fuerit, et ideo sit consequens, ut ibi Leui \n secundum animam fuerit. hoc ad me non multum adtinet, \n qui utrorumque conlationem adhuc audire sum paratior quam \n utrorumlibet iam confirmare sententiam. interim Christi animam \n ab origine huius traducis per hoc testimonium secernere \n uolui. inuenient isti, quid eis pro ceteris fortasse respondeant,\n\n \n \n \n et dicant, quod etiam me non parum mouet, quamuis nullius \n hominis anima sit in lumbis patris sui, secundum carnem tamen \n in lumbis Abrahae constitutum . Leui decimatum et ibi constitutum \n secundum carnem Christum non decimatum. secundum \n rationem quippe illam seminalem ibi fuit Leui, qua ratione \n per concubitum uenturus erat in matrem, secundum quam \n rationem non ibi erat Christi caro, quamuis secundum ipsam \n ibi fuerit Mariae caro. quapropter nec Leui nec Christus in \n lumbis Abrahae secundum animam, secundum carnem uero et \n Leui et Christus; sed Leui secundum concupiscentiam carnalem, \n Christus autem secundum solam substantiam corporalem. cum \n enim sit in semine et uisibilis corpulentia et inuisibilis ratio, \n utrumque cucurrit ex Abraham uel etiam ex ipso Adam usque \n ad corpus Mariae, quia et ipsum eo modo conceptum et \n exortum est. Christus autem uisibilem carnis substantiam de \n carne uirginis sumsit; ratio uero conceptionis eius non a \n semine uirili, sed longe aliter ac desuper uenit. proinde \n secundum hoc, quod de matre accepit, etiam in lumbis \n Abrahae fuit. \n \n Ille est ergo decimatus in Abraham, qui, licet secundum \n carnem tantum, sic tamen fuit in lumbis eius, quemadmodum \n in sui patris etiam ipse Abraham, id est qui sic est natus \n de patre Abraham, quemadmodum de suo patre natus est . \n Abraham, per legem scilicet in membris repugnantem legi \n mentis et inuisibilem concupiscentiam, quamuis eam casta et \n bona iura nuptiarum non sinant ualere, nisi quantum ex ea\n\n \n\n \n \n \n possunt generi substituendo prospicere . non autem et ille ibi \n decimatus est, cuius caro inde non feruorem uulneris, sed \n materiam medicaminis traxit. nam cum ipsa decimatio ad \n praefigurandam medicinam pertinuerit, illud in Abrahae carne \n decimabatur, quod curabatur, non illud, unde curabatur. \n eadem namque caro non Abrahae tantum, sed ipsius primi \n terrenique hominis simul habebat et uulnus praeuaricationis \n et medicamentum uulneris: uulnus praeuaricationis in lege \n membrorum repugnante legi mentis, quae per omnem inde \n propagatam carnem seminali ratione quasi transcribitur; \n medicamentum autem uulneris in eo, quod inde sine opere \n concupiscentiali in sola materie corporali per diuinam conceptionis \n formationisque rationem de uirgine adsumtum est \n propter mortis sine iniquitate consortium et sine falsitate \n resurrectionis exemplum. quapropter quod anima Christi non \n sit ex traduce animae illius primae praeuaricatricis, puto, \n quod etiam ipsi, qui animarum traducem defendunt, consentiant \n \u2014 per semen quippe concumbentis patris transfundi \n etiam semen animae uolunt, a quo genere conceptionis \n Christus alienus est \u2014 et quod in Abraham, si secundum \n animam fuisset, etiam ipse decimatus esset; non esse autem \n decimatum scriptura testatur, quae hinc quoque sacerdotium \n eius a Leuitico sacerdotio distinguit. \n \n \n","21":"\n An forte dicent: sicut potuit ibi esse secundum carnem et \n non decimari, cur non etiam secundum animam sine decimatione \n potuerit? hic respondetur: quia utique simplicem animae \n substantiam incrementis augeri corporalibus nec illi putauerunt,\n\n \n \n \n qui eam corpus existimant, quorum in parte sunt maxime qui \n eam ei parentibus creari opinantur. proinde in corporis semine \n potest esse uis inuisibilis, quae incorporaliter numeros agit, \n non oculis, sed intellectu discernenda ab ea corpulentia, quae \n uisa uisu tactuque sentitur . et ipsa quantitas corporis humani, \n quae utique modulum seminis inconparabiliter excedit, satis \n ostendit posse inde aliquid sumi, quod non habeat illam uim \n seminalem, sed tantum corporalem substantiam, quae diuinitus \n non de propagine concumbentium in carnem Christi adsumta \n atque formata est. hoc autem de anima quis ualeat adfirmare, \n quod utrumque habeat, et materiem seminis manifestam et \n rationem seminis occultam? sed quid laborem in re, quae \n persuaderi uerbis nemini forsitan potest, nisi tantum ac tale \n ingenium sit, quod possit loquentis praeuolare conatum nec totum \n expectare a sermone? breuiter itaque conligam: si potuit et \n de anima fieri - quod cum de carne diceremus, forsitan \n intellectum sit \u2014 ita est de tradnce traduce anima Christi, ut non \n secum labem praeuaricationis adtraxerit; si autem sine isto \n reatu non posset inde esse, non est inde. iam de ceterarum \n animarum aduentu, utrum ex parentibus an desuper sint, \n uincant qui potuerint. ego adhuc inter utrosque ambigo et \n moneor moueor aliquando sic, aliquando autem sic, saluo eo dumtaxat, \n ut uel corpus esse animam uel aliquam corpoream qualitatem \n siue coaptationem, si ita dicenda est, quam Graeci appovCav \n uocant, non credam nec quolibet ista garriente me crediturum \n esse confidam adiuuante deo mentem meam. \n \n \n","22":"\n Est aliud testimonium non neglegendum, quod pro se \n possunt proferre, qui uenire desuper animas credunt, dicente\n\n \n \n \n ipso domino: quod natum est ex carne, caro est; et \n quod natum est ex spiritu, spiritus est. quid hac, \n inquiunt, sententia determinatius non posse ex carne animam \n nasci? quid est enim aliud anima quam spiritus uitae, creatus \n utique, non creator? contra quos illi alii: quid enim, inquiunt, \n nos aliud sentimus, qui dicimus carnem ex carne, animam ex \n anima? nam ex utroque constat homo, de quo utrumque \n uenire sentimus, carnem de carne operantis, spiritum de spiritu \n concupiscentis, ut interim omittatur, quod illud dominus non \n de carnali generatione, sed de spiritali regeneratione dicebat. \n \n \n \n","23":"\n His igitur, quantum pro tempore potuimus, pertractatis \n omnia paria uel paene paria ex utroque latere rationum testimoniorumque \n momenta pronuntiarem, nisi eorum sententia, \n qui animas ex parentibus creari putant, de baptismo paruulorum \n praeponderaret. de quibus quid eis responderi possit, nondum \n mihi interim occurrit; si quid forte postea deus dederit, si \n . quam etiam scribendi concesserit facultatem studiosis talium, \n non grauabor. nunc tamen non esse contemnendum testimonium \n paruulorum, ut quasi refelli, si ueritas contra est, neglegatur, \n ante denuntio. aut enim de hac re nihil quaerendum est, ut \n sufficiat fidei nostrae scire nos, quo pie uiuendo - uenturi sumus, \n etsi nesciamus, unde uenerimus; aut, si non inpudenter aestuat \n anima rationalis etiam hoc nosse de se ipsa, absit peruicacia \n contendendi, adsit diligentia requirendi, humilitas petendi, \n perseuerantia pulsandi, ut, si nobis hoc expedire nouit, qui \n melius quam nos quid nobis expediat utique nouit, det etiam\n\n \n\n \n \n \n hoc, qui dat bona data filiis suis. consuetudo tamen matris \n ecclesiae in baptizandis paruulis nequaquam spernenda cst est \n neque ullo modo superflua deputanda nec omnino credenda, \n nisi apostolica esset traditio. habet enim et illa parua uetas aetas \n magnum testimonii pondus, quae prima pro Christo meruit \n sanguinem fundere. \n \n \n","24":"\n Admoneo sane, quantum ualeam, si quos ista praeoccupauit \n opinio, ut animas credant ex parentibus propagari, \n quantum possunt se ipsos considerent et interim sapiant \n corpora non esse animas suas. nulla enim propior natura est, \n qua diligenter inspecta possit etiam deus, qui supra omnem \n creaturam suam incommutabilis permanet, incorporaliter cogitari, \n quam ea, quae ad ipsius imaginem facta est, et nihil \n uicinius aut fortasse nihil tam consequens, quam ut credito, \n quod anima corpus sit, etiam deus corpus esse credatur. \n propter hoc enim corporalibus adsuefacti et adfecti sensibus \n nolunt animam credere aliud esse quam corpus, ne, si corpus \n non fuerit, nihil sit, ac per hoc tanto magis timent etiam de \n deo credere, quod corpus non sit, quanto magis timent deum \n credere nihil esse. ita enim feruntur in phantasias uel phantasmata \n imaginum, quae cogitatio de corporibus uersat, ut his \n subtractis tamquam per inane pereundum sit reformident. ita \n necesse est, ut et iustitiam et sapientiam pingant quodammodo \n in cordibus suis cum formis et coloribus, quas non possuntincorporeas \n cogitare, nec tamen dicunt, quando iustitia uel sapientia \n mouentur, ut uel laudent eas uel secundum eas aliquid agant,\n\n \n \n \n quem colorem, quam staturam, quae liniamenta [uel quales \n formas] conspexerint. sed de his alias et multa iam diximus \n et, si deus uoluerit, ubi res uidebitur postulare, dicemus. \n nunc quod dicere coeperamus, si de traduce animanim animarum a \n parentibus uel non dubitant quidam, quod ita sit, uel dubitant, \n an ita sit, animam tamen corpus esse non audeant credere \n aut dicere, maxime propter quod dixi, ne deum quoque ipsum \n nihil aliud opinentur esse quam corpus, etsi excellentissimum, \n etsi naturae cuiusdam propriae cetera supergredientis, corpus \n tamen. \n \n \n \n","25":"\n Denique Tertullianus, quia corpus esse animam credidit \n non ob aliud, nisi quod eam incorpoream cogitare non potuit \n et ideo timuit, ne nihil esset, si corpus non esset, nec de \n deo ualuit aliter sapere: qui sane quoniam est acutus interdum \n contra opinionem suam uisa ueritate superatur. quid enim \n uerius dicere potuit quam id, quod ait quodam loco: omne \n corporale passibile est? debuit ergo mutare sententiam, \n qua paulo superius dixerat etiam deum corpus esse. neque \n enim arbitror eum ita desipuisse, ut etiam dei naturam \n passibilem crederet, ut iam non Christus in carne tantum \n neque in carne et anima, sed in ipso uerbo, per quod facta \n sunt omnia, passibilis et commutabilis esse credatur: quod \n absit a corde christiano. item cum animae etiam colorem \n daret aerium ac lucidum, uentum est ad sensus, quibus eam \n membratim quasi corpus instruere conatus est et ait: hic \n erit homo interior, alius exterior, dupliciter unus; \n habens et ille oculos et aures suas, quibus populus\n\n \n\n \n \n \n dominum audire et uidere debuerat, habens et ceteros \n artus per quos et in cogitationibus utitur et in somnis \n fungitur. \n \n Ecce, quibus auribus et quibus oculis debuit audire et \n uidere deum populus, quibus anima in somnis fungitur, cum, \n si ipsum Tertullianum quisquam uideret in somnis, numquam \n se diceret ab eo uisum et cum eo locutum, quem uicissim \n ipse non uidisset. postremo, si anima se ipsam uidet in \n somnis, cum iacentibus utique uno loco membris corporis sui \n ipsa per uarias imagines euagatur, quas uidet, quis eam \n uidit aliquando in somnis aerii coloris et lucidi, nisi forte ut \n cetera, quae similiter falso uidet? nam et hoc potest uidere. \n sed absit, ut eam talem, cum euigilauerit, credat; alioquin \n quando se aliter uiderit, quod magis crebrum est, aut mutata \n erit anima eius, aut nec tunc animae uidetur substantia, sed \n imago corporis incorporea, quae miro modo sicut in cogitatione \n formatur. quis enimAethiops non paene semper nigrum \n se uidit in somnis aut, si in alio colore se uidit, non magis \n miratus est, si fuit cum illo memoria? aerio tamen colore ac \n lucido nescio utrum se umquam uidisset, si numquam istum \n legisset uel audisset. \n \n Quid? quod ducuntur homines talibus uisis et de scripturis \n nobis uolunt praescribere tale aliquid esse non animam, \n sed ipsum deum, qualis figuraliter sanctorum spiritibus demonstratus \n est, qualis etiam in sermone allegorico ponitur. similia\n\n \n \n \n quippe sunt illa uisa talibus dictis. ac sic errant, constituentes \n in corde suo simulacra uanae opinionis nec intellegentes ita \n sanctos de suis uisis talibus iudicasse, qualiter iudicarent, si \n talia diuinitus in figuris dicta legerent uel audirent: sicut \n septem spicae et septem boues septem anni eunt sunt , sicut linteum \n quattuor lineis alligatum uelut discus plenus uariis animalibus \n orbis terrarum est cum omnibus gentibus, sic omnia cetera et \n multo magis, quae de rebus incorporeis corporalibus significantur \n non rebus, sed imaginibus. \n \n \n","26":"\n Noluit tamen Tertullianus animam crescere substantia \n sicut corpus, adserens etiam timoris sui causam: ne etiam \n decrescere dicatur substantia, inquit, atque ita et \n defectura credatur. et tamen, quia per corpus eam localiter \n tendit, non inuenit exitum incrementorum eius, quam uult de \n gemine semine exiguo aequari corporis quantitati, et ait: sed uis \n eius, in quo naturalia peculia consita retinentur, \n saluo substantiae modulo, quo a primordio inflata \n est, paulatim cum carne producitur. hoc forte non intellegeremus, \n nisi adhibita similitudine planum faceret, quod \n dicebat. constitue, inquit, certum pondus auri uel \n argenti, rudem adhuc massam: conlectus habitus est \n illi et futuro interim minor, tamen continens intra \n lineam moduli totum quod natura est auri uel argenti. \n dehinc cum in lamminam massa laxatur, maior\n\n \n\n \n \n \n efficitur initio suo per dilatationem ponderis certi, \n non per adiectionem, dum extenditur, non dum \n augetur. etsi sic quoque augetur, dum extenditur; \n licet enim et habitu augeri, cum statu non licet. \n tunc et splendor ipse prouehitur auri uel argenti, \n qui prius fuerat quidem et in massa, sed obscurior, \n non tamen nullus . tunc. et alii atque alii habitus \n accedunt pro facilitate materiae, qua duxerit eam, \n qui agit, nihil conferens modulo nisi effigiem. proinde \n et animae crementa reputanda non substantiua, \n sed prouocatiua. \n \n Quis hunc crederet cum isto corde tam disertum esse \n potuisse? sed tremenda ista sunt, non ridenda. ad hoc enim \n numquid cogeretur, si aliquid cogitare posset, quod et sit et \n corpus non sit? quid autem absurdius quam putare massam \n cuiuspiam metalli ex aliqua parte crescere posse, dum tunditur, \n nisi decrescat ex altera, uel augeri latitudine, nisi \n crassitudine minuatur? aut ullum esse corpus manente naturae \n suae quantitate, quod undique crescat, nisi rarescat? \n quomodo igitur inplebit anima ex illa stilla seminis \n magnitudinem corporis, quod animat, si et ipsa corpus est, \n cuius substantia nullo accessu crescat? quomodo, inquam, \n inplebit carnem, quam uiuificat, nisi tanto rarior fuerit, quanto\n\n \n \n \n grandius, quod animauerit? timuit uidelicet, ne deficeret \n etiam minuendo, si cresceret, et non timuit, ne deficeret \n rarescendo, cum cresceret. sed quid amplius inmorer, quando \n et sermo pergit in prolixiorem modum, quam petit terminandi \n necessitas, et sententia mea iam satis nota sit, uel . quid \n certum teneam uel unde adhuc dubitem et quare dubitem? \n proinde et hoc uolumen iam concludatur, ut quae sequuntur \n deinde uideamus. \n \n\n"},"11":{"1":"\n Et erant atnbo ambo nudi Adam et mulier eius et non \n pudebat illos. serpens autem erat prudentissimus \n omnium bestiarum quae sunt super terram quas \n fecit dominus deus. et dixit serpens mulieri: quid \n quia dixit deus: non edetis ab omni ligno paradisi? \n et dixit mulier serpenti: a fructu ligni, quod est.in \n paradiso, edemus; de fructu autem ligni, quod est in \n medio paradisi, dixit deus: non edetis ex eo neque \n tangetis illud, ne moriamini. et dixit serpens mulieri: \n non morte moriemini; sciebat enim deus, quoniam \n qua die manducaueritis de eo aperientur uobis oculi \n et eritis tamquam dii, scientes bonum et malum. et\n\n \n\n \n \n \n uidit mulier, quia bonum lignum in escam et quia \n placet oculis uidere et decorum est cognoscere. et \n sumens de fructu eius edit et dedit et uiro suo secum, \n et ederunt. et aperti sunt oculi amborum, et agnosuerunt, \n quia nudi erant; et consuerunt folia fici et \n fecerunt sibi campestria. et audierunt uocem domini \n dei deambulantis in paradiso ad uesperam et absconderunt \n se Adam et mulier eius a facie domini \n dei in medio ligni paradisi. et uocauit dominus deus \n Adam et dixit illi: Adam ubi es? et dixit ei: uocem tuam \n audiui deambulantis in paradiso et timui, quia nudus \n sum, et abscondi me. et dixit illi: quis nuntiauit \n tibi, quia nudus es, nisi a ligno quod praeceperam \n tibi tantum ne ex eo manducare s ab eo edisti? et \n dixit Adam: mulier, quam dedisti mecum, haec mihi \n dedit a ligno, et edi. et dixit dominus deus mulieri: \n quid hoc fecisti? et dixit mulier: serpens seduxit me, \n et manducaui. et dixit dominus deus serpenti: quia \n fecisti hoc, maledictus tu ab omnibus pecoribus et \n ab omnibus bestiis quae sunt super terram. super \n pectus tuum et uentrem tuum ambulabis et terram \n edes omnes dies uitae tuae. et inimicitias ponam \n inter te et inter mulierem et inter semen tuum et \n inter semen eius. ipsa tibi seruabit caput, et tu seruabis \n eius calcaneum. et mulieri dixit: multiplicans \n multiplicabo tristitias tuas et gemitum tuum. in \n tristitiis paries filios, et ad uirum tuum conuersio \n tua, et ipse tui dominabitur. Adae autem dixit: quia\n\n \n \n \n audisti uocem mulieris tuae et odisti de ligno, de \n quo praeceperam tibi de eo solo non edere, maledicta \n terra in operibus tuis; in tristitiis edes illam omnes \n dies uitae tuae; spinas et tribulos edet tibi, et edes. \n fenum agri. in sudore faciei tuae edes panem tuum, \n donec conuertaris in terram, ax qua sumtus es, quia \n terra es et in terram ibis. et uocauit Adam nomen \n mulieris suae \" Uita \"-, quoniam haec est mater omnium \n uiuentium. et fecit dominus deus Adam et mulieri \n eius tunicas pelliceas et induit eos. et dixit dominus \n deus: ecce Adam factus est tamquam unus ex nobis \n in cognoscendo bonum et malum. et nunc ne aliquando \n extendat manum et sumat de ligno uitae et \n edat, et uiuat in aeternum. et dimisit illum dominus \n deus de paradiso uoluptatis operari terram, ex qua \n sumtus est. et eiecit Adam et conlocauit eum contra \n paradisum uoluptatis; et ordinauit Cherubin et flammeam \n rhomphaeam quae uertitur custodire uiam \n ligni uitae. \n \n Antequam huius propositae scripturae textum ex ordine \n pertractemus, admonendum arbitror, quod iam me et alibi in \n hoc opere memini praelocutum, illud a nobis esse flagitandum, \n ut ad proprietatem litterae defendatur, quod gestum narrat \n ipse qui scripsit. si autem in uerbis dei uel cuiusquam personae \n in officium propheticum adsumtae dicitur aliquid, quod\n\n \n \n \n ad litteram nisi absurde non possit intellegi, procul dubio \n figurate dictum ob aliquam significationem accipi debet; \n dictum tamen esse dubitare fas non est . hoc enim a fide \n narratoris et pollicitatione expositoris exigitur.,\n \n Erant ergo ambo nudi: uerum est, omnino nuda erant \n corpora duorum hominum in paradiso connersantium conuersantium . nec \n pudebat eos: quid enim puderet, quando nullam legem \n senserant in membris suis repugnantem legi mentis suae? \n quae illos poena peccati post perpetrationem praeuaricationis \n secuta est usurpante inoboedientia prohibitum et iustitia \n puniente commissum. quod antequam fieret, nudi erant, ut \n dictum est, et non confundebantur; nullus erat motus in \n corpore, cui uerecundia deberetur; nihil putabant uelandum, \n quia nihil senserant refrenandum. quemadmodum propagaturi \n filios, iam antea disputatum est; non tamen eo modo credendum \n est, quo propagauerunt, posteaquam crimen admissi \n praedicta ultio consecuta est, cum, priusquam morerentur, \n iam in corpore inoboedientium hominum iustissimo reciprocatu \n inoboedientium membrorum tumultum mors concepta uersaret. \n nondum erant tales Adam et Euar cum ambo nudi essent et \n non confunderentur. \n \n \n","2":"\n Serpens autem erat ibi prudentissimus quidem, \n sed omnium bestiarum, quae erant super terram, quas \n fecerat dominus deus. translato enim uerbo dictum est \n ,,prudentissimus\" uel, sicut plures latini codices habent, \n isapientissimus \", non proprio, quo in bonum accipi sapientia \n solet uel dei uel angelorum uel animae rationalis, tamquam\n\n \n\n \n \n \n si sapientes apes etiam formicasque dicamus propter opera \n uelut imitantia sapientiam. quamquam iste serpens non inrationali \n anima sua, sed alieno iam spiritu, id est diabolico, \n possit sapientissimus dici omnium bestiarum. quantumlibet \n enim praeuaricatores angeli de supernis sedibus suae peruersitatis \n et superbiae merito deiecti sint, natura tamen \n excellentiores sunt omnibus bestiis propter rationis eminentiam. \n quid ergo mirum, si suo instinctu diabolus iam inplens \n serpentem eique suum spiritum miscens eo more, quo uates \n daemoniorum inpleri solent, sapientissimum eum reddiderat \n omnium bestiarum secundum animam uiuam inrationalemque \n uiuentium? abusione quippe nominis ita sapientia dicitur in \n malo, quemadmodum in bono astutia, cum proprie magisque \n usitate in latina dumtaxat lingua sapientes laudabiliter appellentur, \n astuti autem male cordati intellegantur. unde nonnulli, \n sicut in plerisque codicibus inuenimus, ad usum latinae \n locntionis locutionis non uerbum, sed potius sententiam transferentes \n astutiorem omnibus beatus istum serpentem quam sapientiorem \n dicere maluerunt. quid autem habeat hebraea proprietas, \n utrum illic in malo non abusiue, sed proprie possint dici et \n intellegi sapientes, uiderint, qui eam probe nouerunt. nos \n tamen aperte legimus alio scripturarum loco sanctarum \n sapientes ad malum, non ad bonum; et dominus dicit\n\n \n\n \n \n \n sapientiores esse filios saeculi filiis lucis ad consulendum sibimet \n in posterum quamuis fraude, non iure. \n \n \n","3":"\n Nec sane debemus opinari, quod serpentem sibi. per \n quem temtaret persuaderetque peccatum, diabolus elegerit; \n sed cum esset in illo propter peruersam et inuidam uoluntatem \n decipiendi cupiditas, nonnisi per illud animal potuit, \n per quod posse permissus est. nocendi enim uoluntas potest \n esse a suo quoque animo praua; non est autem potestas nisi \n a deo et hoc abdita altaque iustitia, quoniam non est iniquitas \n apud deum. \n \n \n \n","4":"\n Si ergo quaeritur, cur deus temtari permiserit hominem. \n quem temtatori consensurum esse praesciebat, altitudinem quidem \n consilii eius penetrare non possum et longe supra uires meas \n hoc esse confiteor. est ergo aliqua causa fortassis occultior. \n quae melioribus sanctioribusque reseruatur illius gratia potius \n quam meritis eorum; sed tamen, quantum uel donat sapere \n uel sinit dicere, non mihi uidetur magnae laudis futurum \n fuisse hominem, si propterea posset bene uiuere. quia nemo \n male uiuere suaderet, cum et in natura posse et in potestate \n haberet uelle non consentire suadenti adiuuante tamen illo. \n qui superbis resistit, humilibus autem dat gratiam. \n cur itaque temtari non sineret, quem consensuram consensurum esse \n praesciebat, cum id facturus esset propria uoluntate per \n culpam et ordinandus esset illius aequitate per poenam, ut\n\n \n\n \n\n \n\n \n \n \n etiam . sic ostenderet animae superbae ad eruditionem futurorum \n sanctorum, quam recte ipse uteretur animarum uoluntatibus \n etiam malis, cum illae peruerse uterentur naturis bonis? \n \n \n","5":"\n Nec arbitrandum est, quod esset hominem deiecturus \n iste temtator, nisi praecessisset in anima hominis quaedam \n elatio conprimenda, ut per humiliationem peccati, quam de \n se falso praesumserit, disceret. uerissime quippe dictum est: \n ante ruinam exaltatur cor et ante gloriam humiliatur. \n et huius forte hominis uox est in psalmo: ego dixi in \n abundantia mea: non mouebor in aeternum. deinde \n iam expertus, quid mali habeat superba praesumtio propriae \n potestatis et quid boni adiutorium gratiae dei, domine, \n inquit, in uoluntate tua praestitisti decori meo uirtutem; \n auertisti autem faciem tuam et factus \n sum conturbatus. sed sine illud de hoc homine siue de \n alio dictum sit, extollenti se tamen animae et nimium tamquam \n de propria uirtute praefidenti etiam experimento poenae \n fuerat demonstrandum, quam non bene se habeat facta natura, \n si a faciente recesserit. hinc enim etiam maxime conmendatur, \n quale bonum sit deus, quando nulli ab eo recedenti bene est, \n quia et qui gaudent in mortiferis uoluptatibus esse sine \n dolorum timore non possunt et qui omnino malum desertionis\n\n \n\n \n \n \n suae maiore superbiae stupore non sentiunt aliis, qui haec \n discernere nouerunt, miseriores prorsus adparent, ut, si nolunt \n recipere medicinam talia deuitandi, ualeant ad exemplum, \n quo possint talia deuitari. sicut enim apostolus Jacobus Iacobus dicit, \n unusquisque temtatur a concupiscentia sua abstractus \n et inlectus. deinde concupiscentia cum conceperit, \n parit peccatum; peccatum autem, cum co.nsummatum \n fuerit, generatmortem . unde sanato superbiaetumore \n resurgitur , si uoluntas, quae ante experimentum defuit, ut \n permaneretur cum deo, saltem post experimentum adsit, ut \n redeatur ad deum. \n \n \n","6":"\n Sic autem quidam mouentur de hac primi hominis temtatione, \n quod eam fieri permiserit deus, quasi nunc non \n uideant uniuersum genus humanum diaboli insidiis sine \n cessatione temtari. cur et hoc permittit deus? an quia probatur \n et exercetur uirtus et est palma gloriosior non consensisse \n temtatum quam non potuisse temtari? cum etiam \n ipsi, qui deserto creatore eunt post temtatorem, magis magisque \n temtent eos, qui in uerbo dei permanent, praebeantque \n illis contra cupiditatem deuitationis exemplum et incutiant \n contra superbiam timorem. pium. unde dicit apostolus: intendens \n te ipsum. ne et tu temteris. mirum est enim, \n quantum ista humilitas, qua subdimur creatori, ne tamquam \n eius adiutorio non egentes de nostris uiribus praesumamus. \n per scripturas omnes diuinas cura continua commendatur. \n cum ergo etiam per iniustos iusti ac per inpios pii proficiant, \n frustra dicitur: non crearet deus, quos praesciebat malos \n futuros. cur enim non crearet, quos praesciebat bonis\n\n \n\n \n\n \n \n \n profuturos, ut et utiles eorum bonis uoluntatibus exercendis \n admonendisque nascantur et iuste pro sua mala uoluntate \n puniantur? \n \n \n","7":"\n Talem, inquiunt, faceret hominem, qui nollet omnino \n peccare. ecce nos concedimus meliorem esse naturam, quae \n omnino peccare nolit; concedant et ipsi non esse malam \n naturam, quae sic facta est, ut posset non peccare, si nollet. \n et iustam esse sententiam, qua punita est, quae uoluntate. \n non necessitate peccauit. sicut ergo ratio uera docet meliorem \n esse creaturam, quam prorsus nihil delectat inlicitum, ita \n ratio uera nihilominus docet etiam illam bonam esse, quae \n habet in potestate inlicitam delectationem, si extiterit, ita \n cohibere, ut non solum de ceteris licitis recteque factis. \n uerum etiam de ipsius prauae delectationis cohibitione laetetur. \n cum ergo haec natura bona sit, illa melior, cur illam solam \n et non utramque potius faceret deus? ac per hoc qui parati \n erant de illa sola deum laudare, uberius eum debent laudare \n de utraque; illa quippe est in sanctis angelis, haec in sanctis \n hominibus. qui autem sibi partes iniquitatis elegerunt laudabilemque \n naturam culpabili uoluntate deprauarunt, non quia \n praesciti sunt, ideo creari minime debuerunt. habent enim et \n ipsi locum suum, quem in rebus inpleant pro utilitate sanetorum sanctorum . \n nam deus nec iustitia cuiusquam recti hominis eget. \n quanto minus iniquitate peruersi! \n \n \n","8":"\n Quis autem sobria consideratione dicat: melius non \n crearet, quem praesciebat ex alterius iniquitate posse corrigi, \n quam crearet etiam, quem praesciebat pro sua iniquitate \n debere damnari? hoc est enim dicere: melius non esset, qui \n alterius malo bene utendo misericorditer coronaretur, quam\n\n \n \n \n esset etiam malus, qui pro suo merito iuste puniretur. cum \n enim ratio certa demonstrat duo quaedam non aequalia bona, \n sed unum superius, alterum inferius, non intellegunt tardicordes, \n cum dicunt: utrumque tale esset\", nihil se aliud \n dicere quam: \u201esolum illud esset\". ac sic cum aequare uolunt \n genera bonorum, numerum minuunt et inmoderate augendo \n unum genus, alterum tollunt. quis autem hos audiret, si \n dicerent: quoniam excellentior sensus est uidendi quam \n audiendi, quattuor oculi essent et aures non essent? ita, si \n excellentior est creatura illa rationalis, quae sine ullius poenae \n conparatione, sine ulla superbia deo subditur, aliqua uero in \n hominibus ita creata est, ut in se dei beneficium non possit \n agnoscere nisi alterius uidendo subplicium, ut non altum \n sapiat, sed timeat, id est non de se praefidat, sed confidat \n in deum: quis recte intellegens dicat: \"talis esset ista, qualis \n illa\", nec uideat se nihil aliud dicere quam: \"non esset ista, \n sed sola esset illa\"? quod si inerudite atque insipienter \n dicitur, cur ergo non crearet deus etiam quos malos futuros \n esse praesciebat, uolens ostendere iram et demonstrare potentiam \n suam et ob hoc sustinens in multa patientia uasa arae irae , \n quae perfecta sunt in perditionem, ut notas faceret diuitias \n gloriae suae in uasa misericordiae, quae praeparauit \n in gloriam? sic enim qui gloriatur, nonnisi in domino \n glorietur, cum cognoscit non suum, sed illius esse non solum, \n ut sit, uenim etiam, ut nonnisi ab illo bene sibi sit, a quo \n habet, ut sit.\n\n \n\n \n \n \n \n Nimis itaque inportnne inportune dicitur: non essent, quibus deus \n tantam beneficientiam misericordiae suae tribueret, si aliter \n esse non possent, nisi essent et hi, in quibus uindictae iustitiam \n demonstraret. \n \n \n","9":"\n Cur enim non utrique potius essent, quando in utrisque \n et bonitas dei et aequitas iure praedicatur? -\n \n At enim: si deus uellet, etiam isti boni essent. quanto \n melius hoc deus uoluit, ut quod uellent essent, sed boni \n infructuose, mali autem inpune non essent et in eo ipso. aliis \n utiles essent! sed praesciebat, quod eorum futura esset \n uoluntas mala. praesciebat sane et, quia falli non potest eius \n praescientia, ideo non ipsius, sed eorum est uoluntas mala. \n cur ergo eos creauit, quos tales futuros esse praesciebat? \n quia, sicut praeuidit, quid mali essent facturi, sic etiam \n praeuidit de malis factis eorum quid boni esset ipse facturus. \n sic enim eos fecit, ut eis relinqueret, unde et ipsi aliquid \n facerent, quo quidquid etiam culpabiliter eligerent illum de \n se laudabiliter operantem inuenirent. a se quippe habent \n uoluntatem malam, ab illo autem et naturam bonam et \n iustam poenam, sibi debitum locum, aliis exercitationis adminiculum \n et timoris exemplum. \n \n \n","10":"\n Sed posset, inquit, etiam ipsorum uoluntatem in bonum \n conuertere, quoniam omnipotens est. posset plane. cur ergo\n\n \n\n \n \n \n non fecit? quia lIoluit noluit . cnr cur noluerit, penes ipsum est. debemus \n enim non plus sapere quam oportet sapere. puto tamen \n paulo ante satis nos ostendisse non parui boni esse rationalem \n creaturam, etiam istam, quae malorum conparatione cauet \n malum. quod genus bonae creaturae utique non esset, si \n omnium malas uoluntates in bonum deus omnipotens conuertisset \n et nulli iniquitati poenam debitam infligeret; ac sic \n non esset nisi solum illud genus, quod nulla uel peccati uel \n subplicii malorum conparatione proficeret. ita uelut aucta \n numerositate excellentioris generis ipsorum generum bonorum \n numerus minueretur. \n \n \n","11":"\n Ergo, inquiunt, est aliquid in operibus dei, quod alterius \n malo indigeat, quo proficiat ad bonum? itane obsurduerunt \n et excaecati sunt homines nescio quo studio contentionis, ut \n non audiant uel uideant, quibusdam punitis quam plurimi \n corrigantur? quis enim paganus, quia Iudaeus, quis haereticus \n non hoc in domo sua cotidie probet? uerum cum uenitur ad \n disputationem inquisitionemque ueritatis, nolunt aduertere \n sensus suos homines, ex quo opere diuinae prouidentiae in \n eos ueniat inponendae commotio disciplinae, ut, si non corriguntur \n qui puniuntur, eorum tamen exemplum ceteri metuant \n ualeatque ad eorum salutem iusta pernicies aliorum. num \n enim malitiae illorum uel nequitiae deus auctor est, de quorum \n iusta poena consulit, quibus hoc modo consulendum esse \n constituit? non utique . sed cum eos uitiis propriis malos\n\n \n\n \n \n \n futuros esse praesciret, non eos tamen creare destitit, utilitati \n deputans eorum, quos in hoc genere creauit, ut ad bonum \n proficere nisi malorum conparatione non possent. si enim non \n essent, nulli rei utique prodeessent. parumne boni actum est \n ut sint, qui certe illi generi utiles sunt? quod genus quisquis \n non uult ut sit, nihil aliud agit, nisi ut ipse in eo \n non sit. \n \n Magna opera domini, exquisita in omnes uoluntates \n eius! praeuidet bonos futuros et creat, praeuidet malos \n futuros et creat, se ipsum ad fruendum praebens bonis, multa \n munerum suorum largiens et malis, misericorditer ignoscens, \n iuste ulciscens, itemque misericorditer ulciscens, iuste ignoscens, \n nihil metuens de cuiusquam malitia, nihil indigens de \n cuiusquam iustitia, nihil sibi consulens nec de operibus \n bonorum et bonis consulens etiam de poenis malorum. cur \n ergo non permitteret temtari hominem illa temtatione prodendum, \n conuincendum, puniendum, cum superba concupiscentia \n propriae potestatis quod conceperat pareret suoque \n fetu confunderetur iustoque subplicio a superbiae atque inoboedientiae \n malo posteros deterreret, quibus ea conscribenda \n et adnuntinnda parabantur? \n \n \n","12":"\n Si autem quaeritur, cur potissimum per serpentem \n diabolus temtare permissus sit, iam hoc significandi gratia \n factum esse quem non admoneat scriptura tantae auctoritatis,\n\n \n\n - \n \n \n tantis diuinitatis documentis agens in prophetando, quantis \n effectis iam mundus inpletus est? non quo diabolus aliquid \n ad instructionem nostram significare uoluerit, sed cum accedere \n ad temtandum non posset nisi permissus, num per aliud \n posset, nisi per quod permittebatur accedere? quidquid igitur \n serpens ille significauit. ei prouidentiae tribuendum est, sub \n qua et ipse diabolus suam quidem habet cupiditatem nocendi, \n facultatem autem nonnisi quae datur uel ad subuertenda ac \n perdenda uasa irae uel ad humilianda siue probanda uasa misericordiae. \n natura itaque serpentis unde sit, nouimus; produxit \n enim terra in uerbo dei omnia pecora, et serpentes et bestias: \n quae uniuersa creatura habens in se animam uiuam inrationalem \n uniuersae rationali creaturae siue bonae siue malae \n uoluntatis lege dinini diuini ordinis subdita est. quid ergo mirum, \n si per serpentem aliquid agere permissus est diabolus, cum \n daemonia in porcos intrare Christus ipse permiserit? \n \n \n","13":"\n Magis de ipsa natura diaboli scrupulosius quaeri solet, \n quam totam quidam haeretici, offensi molestia malae uoluntatis \n eius, alienare conantur a creatura summi et ueri dei et alterum \n ei dare principium, quod sit contra deum. non enim \n ualent intellegere omne, quod est, in quantum aliqua substantia \n est, et bonum esse et nisi ab illo deo uero, a quo \n omne bonum est, esse non posse, malam uero uoluntatem \n inordinate moueri bona inferiora superioribus praeponendo, \n atque ita factum esse, ut rationalis creaturae spiritus sua\n\n \n\n \n \n \n potestate propter excellentiam delectatus tumesceret superbia, \n per quam caderet a beatitudine spiritalis paradisi, et inuidentia \n contabesceret. in quo tamen bonum est hoc ipsum, quod uiuit \n et uiuificat corpus, siue aerium, sicut ipsius diaboli uel \n daemonum spiritus, siue terrenum, sicut hominis anima \n cuiusuis, etiam maligni atque peruersi. ita dum nolunt \n aliquid quod deus fecerit propria uoluntate peccare, ipsius \n dei substantiam dicunt primo necessitate et post inexpiabiliter \n uoluntate corruptam atque peruersam. sed de istorum dementissimo \n errore alias iam multa diximus. \n \n \n \n","14":"\n In hoc autem opere quaerendum est secundum sanctam \n scripturam, quid de diabolo dicendum sit. primo, utrum ab \n initio ipsius mundi sua potestate delectatus abstiterit ab illa \n societate et caritate, qua beati sunt angeli, qui fruuntur deo, \n an aliquo tempore in sancto coetu fuerit angelorum etiam \n ipse pariter iustus et pariter beatus. nonnulli enim dicunt \n ipsum ei fuisse casum a supernis sedibus, quod inuiderit \n homini facto ad imaginem dei. porro autem inuidia sequitur \n superbiam, non praecedit; non enim causa superbiendi est \n inuidia, sed causa inuidendi superbia. cum igitur superbia \n sit amor excellentiae propriae, inuidentia uero sit odium \n felicitatis alienae, . quid unde nascatur satis in promtu est. \n amando enim quisque excellentiam suam uel paribus inuidet, \n quod ei coaequentur, uel inferioribus, ne sibi coaequentur, \n uel superioribus, quod eis non coaequetur. superbiendo igitur \n inuidus, non inuidendo quisque superbus est.\n\n \n \n \n \n \n","15":"\n Merito initium omnis peccati superbiam scriptura \n definiuit dicens: initium omnis peccati superbia. cui testimonio \n non inconuenienter aptatur etiam illud, quod apostolus \n ait: radix omnium malorum est auaritia, si auaritiam \n generalem intellegamus, qua quisque adpetit aliquid amplius \n quam oportet propter excellentiam suam et quendam propriae \n rei amorem . cui sapienter nomen latina lingua indidit, cum \n appellauit priuatum, quod potius a detrimento quam ab \n incremento dictum elucet; omnis enim priuatio minuit. unde \n itaque uult eminere superbia, inde in angustias egestatemque \n contruditur. cum a communi ad proprium damnoso sui amore \n redigitur. specialis est autem auaritia, quae usitatius appellatur \n amor pecuniae. cuius nomine apostolus per speciem \n genus significans uniuersalem auaritiam uolebat intellegi \n dicendo: radix omnium malorum est auaritia. hac enim \n et diabolus cedidit, qui utique non amauit pecuniam, sed \n propriam potestatem. proinde peruersus sui amor priuat sancta \n societate turgidum spiritum eumque coartat miseria iam per \n iniquitatem satiari cupientem. hinc alio loco cum dixisset: \n erunt enim homines se ipsos amantes, continuo subiecit: \n amatores pecuniae, ab illa generali auaritia, cuius superbia \n caput est, ad hanc specialem descendens, quae propria hominum \n est. neque enim essent etiam homines amatores pecuniae, \n nisi eo se putarent excellentiores quo ditiores. cui morbo \n contraria caritas non quaerit, quae sua sunt, id est non \n priuata excellentia laetatur; merito ergo et non inflatur. \n \n Hi duo amores \u2014 quorum alter sanctus est, alter inmundus,\n\n \n\n \n \n \n alter socialis, alter priuatus, alter communi utilitati consulens \n propter supernam Bocietat\u00e8m societatem , alter etiam rem communem in \n potestatem propriam redigens propter adrogantem dominationem, \n alter subditus, alter aemulus deo, alter tranquillus, \n alter turbulentus, alter pacificus, alter seditiosus, alter ueritatem \n laudibus errantium praeferens, alter quoquo modo laudis \n auidus, alter amicalis, alter inuidus, alter hoc uolens proximo \n quod sibi, alter subicere proximum sibi, alter propter proximi \n utilitatem regens proximum, alter propter suam - praecesserunt \n in angelis, alter in bonis, alter in malis, et distinxerunt conditas \n in genere humano ciuitates duas sub admirabili et \n ineffabili prouidentia dei cuncta, quae creat, administrantis et \n ordinantis, alteram iustorum, alteram iniquorum. quarum etiam \n quadam . temporali conmixtione peragitur saeculum, donec \n ultimo iudicio separentur, et altera coniuncta angelis bonis in \n rege suo uitam consequatur aeternam, altera coniuncta angelis \n malis in ignem cum rege suo mittatur aeternum. de quibus \n duabus ciuitatibus latius fortasse alio loco, si dominus uoluerit, \n disseremus. \n \n \n","16":"\n Quando ergo deiecerit superbia diabolum, ut naturam \n suam bonam praua uoluntate peruerteret, scriptura non dicit; \n ante tamen factum fuisse et ex hac eum homini inuidisse \n ratio manifesta declarat. in promtu est enim omnibus haec \n intuentibus non ex inuidentia superbiam nasci, sed ex superbia\n\n \n \n \n potius inuidentiam. non autem frustra putari potest ab initio \n temporis diabolum superbia cecidisse nec fuisse ullum antea \n tempus, quo cum angelis sanctis pacatus uixerit et beatus, \n sed ab ipso exordio creaturae a suo creatore apostatasse, ut \n illud, quod dominus ait: ille homicida erat ab initio et \n in ueritate non stetit. utrumque ab initio intellegamus. \n non solum quod homicida fuit. sed etiam quod in ueritate \n non stetit. et homicida quidem ab illo initio, ex quo homo \n potuit occidi; non autem potuit occidi. antequam esset, qui \n occideretur. ab initio ergo homicida diabolus. quia ipse occidit \n hominem primum, ante quem nullus hominum fuit. in ueritate \n autem non stetit et hoc ab initio. ex quo ipse creatus est. \n qui staret, si stare uoluisset. \n \n \n","17":"\n Quomodo enim duxisse uitam beatam inter beatos \n angelos credi potest, qui futuri sui peccati atque subplicii. \n id est desertionis et ignis aeterni. praescius non fuit? si \n praescius non fuit, merito quaeritur, cur non fuerit. neque \n enim sancti angeli aeternae suae uitae ac beatitatis incerti \n sunt. nam quomodo beati, si incerti? an dicemus hoc deum \n diabolo reuelare noluisse, cum adhuc esset angelus bonus. \n uelquidfacturus uel quid passurus esset, ceteris autem reuelasse, \n quod essent in aeternum in eius ueritate mansuri? quod si ita \n est, ideo iam non aequaliter beatus, immo iam nec plene beatus \n fuit, quandoquidem plene beati de sua beatitudine certi sunt, ut \n eam nullus perturbet metus. quo autem malo merito ita\n\n \n\n \n \n \n discernebatur a ceteris, ut ei deus nec ea, quae ad ipsum pertinerent, \n futura reuelaret? numquid ille prius ultor quam iste peccator? \n absit. neque enim deus damnat innocentes. an forte ex alio \n genere angelorum fuit, quibus deus non dedit uel de se ipsis \n praescientiam futurorum? qui quonam modo beati possint esse \n non uideo, quibus incerta est ipsa sua beatitudo. nam et hoc \n quidam senserunt non fuisse diabolum in illa sublimi natura \n angelorum, quae supercaelestis est, sed in eorum, qui aliquanto \n inferius in mundo facti sunt et per sua officia distributi. \n tales enim fortasse posset aliquid etiam inlicitum delectare: \n quam tamen delectationem si peccare nollent, libero arbitrio \n cohiberent, sicut homo, maxime ille primus, qui peccati \n poenam nondum habebat in membris, quandoquidem et ipsa \n a sanctis uiris deo subditis per eius gratiam pietate superatur. \n \n \n","18":"\n Porro ista quaestio de beata uita, utrum eam quisquam \n iam habere dicendus sit, cuius incertus est utrum secum \n permansura sit an ei miseria quandoque succedat, potest et \n de ipso primo homine oriri. nam si futuri sui peccati conscius \n erat diuinaeque uindictae, beatus esse unde poterat? ergo erat \n in paradiso non beatus. sed enim non erat futuri peccati sui \n praescius. ergo per hanc ignorantiam aut eiusdem beatitudinis \n incertus, et quomodo iam uere beatus? aut falsa spe certus, non \n scientia, et quomodo non stultus? \n \n Sed tamen hominis adhuc in corpore animali constituti, \n cui oboedienter uiuenti dandum adhuc esset angelorum consortium \n et mutatio corporis ex animali in spiritale, possumus \n intellegere beatam uitam secundum quendam modum, etiamsi\n\n \n \n \n non erat praescius futuri sui peccati. neque enim et illi \n praescii fuerunt, quibus apostolus dicit: uos, qui spiritales \n estis, instruite huius modi in s\\'piritu lenitatis, intendens \n te ipsum, ne et tu temteris; non absurde tamen \n nec inprobe dicimus beatos iam fuisse hoc ipso, quod spiritales \n essent non corpore, sed iustitia fidei, spe gaudentes, \n in tribulatione patientes. quanto magis ergo et ampliore \n modo beatus erat homo in paradiso ante peccatum, quamuis \n incertus futuri sui casus, qui spe ita gaudebat propter praemium \n futurae commutationis, ut nulla esset tribulatio, cui tolerandae \n patientia militaret! quamuis enim non uana praesumtione de \n incerto certus uelut stultus, sed spe non infidelis, antequam \n adprehenderet illam uitam, ubi certissimus ipsius aeternae \n uitae suae futurus esset, posset exsultare, quemadmodum \n scriptum est: cum tremore, et hac exsultatione multo abundantius \n in paradiso quam sancti in his terris beatus esse \n modo quodam inferiore quam in illa uita aeterna sanctorum \n supercaelestiumque angelorum, non tamen nullo. \n \n \n","19":"\n Dicere autem de aliquibus angelis, quod in suo quodam \n genere beati esse possint, futurae suae iniquitatis et damnationis \n uel certe perpetuae salutis incerti, quibus nec spes \n subesset, quod aliquando et ipsi aliqua in melius mutatione \n certi de hac re futuri essent, uix ferenda praesumtio est; nisi \n forte et hoc dicatur ita creatos istos angelos mundanis \n ministeriis distributos sub aliis sublimioribus et beatioribus.\n\n \n\n \n \n \n ut pro recte gestis praeposituris suis accipiant illam uitam \n beatam ac sublimiorem, de qua possint esse certissimi, cuius \n utique spe gaudentes possint non incongrue dici iam beati. \n ex quorum numero si diabolus cecidit cum sociis iniquitatis \n suae, simile est hoc ei, quod cadunt a iustitia fidei etiam \n homines simili superbia praeuaricati, uel se ipsos seducentes \n uel illi seductori consentientes. \n \n Sed adserant haec duo genera bonorum angelorum qui \n potuerint, unum supercaelestium, in quibus numqum fuit, qui \n cadendo diabolus factus est, alterum autem mundanorum, in \n quibus fuit; mihi autem. fateor, unde hoc secundum scripturas \n adseram, non interim occurrit, sed coartatus quaestione illa, \n qua quaeritur, utrum sui casus praescius, antequam caderet, \n fuerit, ne suae beatitudinis incertos esse uel aliquando fuisse \n angelos dicerem, non sine causa putari posse dixi diabolum \n ab ipso creaturae, hoc est ab ipso uel temporis uel suae \n conditionis initio cecidisse nec aliquanda aliquando in ueritate stetisse. \n \n \n","20":"\n Unde nonnulli eum non in hanc malitiam libero arbitrio \n uoluntatis esse deflexum, sed in hac omnino creatum putant \n quamuis a domino deo summo et uero naturarum omnium \n creatore adhibentque testimonium de libro Iob, quoniam ibi \n scriptum est, cum de illo sermo esset: hoc est initium \n figmenti domini, quod fecit ut inludatur ab angelis \n eius: cui sententiae congruit, quod in psalmo scriptum est: \n draco hic, quem finxisti ad inludendum ei, nisi quod\n\n \n\n \n \n \n \n \n hic \"quem finxisti\" dixit, non autem sicut ibi, hoc est \n initium figmenti domini, tamquam initio eum ita finxisset, \n ut malus, ut inuidus, ut seductor, ut omnino diabolus esset \n non noluntate uoluntate deprauatus, sed ita creatus. \n \n \n","21":"\n Haec opinio quomodo non sit aduersa ei, quod scriptum \n est: fecit deus omnia; et ecce bona ualde, ubi inuenitur \n diabolus non propria uoluntate deprauatus, sed ab ipso domino \n deo factus malus ualde, quamuis conentur ostendere nec \n insulse etiam uel inerudite adseratur non tantum conditione \n prima, sed etiam nunc deprauatis tot uoluntatibus in summa \n tamen omnia, quae creata sunt, id est uniuersam omnino \n creaturam bonam esse ualde, non quo boni sint in ea mali, \n sed quod non efficiant malitia sua, ut sub dei administratons \n imperio, uirtute, sapientia decus et ordo uniuersitatis aliqua \n ex parte turpetur siue turbetur, cum suis quibusque uoluntatibus, \n etiam malis, tribuantur certi et congrui limites \n potestatum et pondera meritorum, ut etiam cum ipsis conuenienter \n iusteque ordinatis uniuersitas pulchra sit: tamen, \n quia cuilibet occurrit et uerum est atque manifestum iustitiae \n ipsi esse contrarium, ut nullo praecedente merito hoc ipsum \n in quoque deus damnet, quod in eo ipse creauerit, certaque \n et euidens damnatio diaboli et angelorum eius ex euangelio \n recitatur, ubi se dictumm dicturum dominus praenuntiauit eis qui a \n sinistris sunt: ite in ignem aeternum, qui praeparatus \n est diabolo et angelis eius, nullo modo in eo naturam,\n\n \n\n \n\n \n\n \n \n \n quam deus creauit, sed malam propriam uoluntatem poena \n ignis aeterni plectendam esse credendum est. \n \n \n","22":"\n Nec eius naturam esse significatam, quod dictum est: \n hoc est initium figmenti domini, quod fecit ut inludatur \n ab angelis eius, sed uel corpus aerium, quod tali \n uoluntati congruenter aptauit, uel ipsam ordinationem, in qua \n eum fecit etiam nolentem utilem bonis, uel, quod praesciens \n eum propria uoluntate malum futurum fecit eum tamen non \n abstinens bonitatem suam in praebenda uita atque substantia \n futurae etiam noxiae uoluntati, simul praeuidens, quanta de \n illo bona esset sua mirabili bonitate ac potestate facturus. \n initium autem figmenti domini dictus est, quod fecit ut \n inludatur ab angelis eius, non quia ipsum primitus condidit \n uel initio malum condidit, sed quia, cum sciret eum \n ad hoc propria uoluntate malum futurum, ut bonis noceret, \n creauit eum ad hoc, ut de illo bonis ipse prodesset. hoc est \n enim: ut inludatur ab angelis eius, quoniam sic inluditur, \n cum sanctis prosunt temtationes eius, quibus eos deprauare \n conatur, ut malitia, in qua ipse esse uoluit, eo nolente sit \n utilis seruis dei, qui hoc praeuidens eum finxit. ideo initium \n ad inludendum, quia et mali homines, uasa eiusdem diaboli \n et tamquam capitis corpus, quos nihilominus deus malos \n futuros praeuidens creauit tamen ad utilitatem sanctorum, \n similiter inluduntur, cum et ipsis nocere uolentibus praestatur \n sanctis ex eorum conparatione cautela et pia sub deo humilitas \n et intellegentia gratiae et exercitatio ad tolerandos malos et \n probatio ad diligendos inimicos. sed ille est initium figmenti, \n quod sic inluditur, quia praecedit istos et temporis antiquitate\n\n \n \n \n et principatu malitiae. hoc autem illi deus per sanctos angelos \n facit illo opere prouidentiae, quo creatas naturas administrat, \n subdens uidelicet angelos malos angelis bonis, ut malorum \n inprobitas non quantum nititur sed quantum sinitur possit; \n nec tantum angelorum malorum, uerum et hominum, donec \n etiam ista iustitia, qua uiuitur ex fide, quae nunc patienter in \n hominibus exercetur, conuertatur in iudicium, ut possint et \n ipsi non solum duodecim tribus Israhel, sed etiam angelos \n iudicare. \n \n \n","23":"\n Quod ergo putatur numquam diabolus in ueritate \n stetisse, numquam cum angelis beatam duxisse uitam, sed \n ab ipso suae conditionis initio cecidisse, non sic accipiendum \n est, ut non propria uoluntate deprauatus, sed malus a bono \n deo creatus putetur: alioquin non ab initio cecidisse diceretur; \n neque enim cecidit, si talis est factus. sed factus continuo \n se a luce ueritatis auertit, superbia tumidus et propriae \n potestatis delectatione corruptus . unde beatae atque angelicae \n uitae dulcedinem non gustauit: quam non utique acceptam \n fastidiuit, sed nolendo accipere deseruit et amisit. proinde \n nec sui casus praescius esse potuit, quoniam sapientia pietatis \n est fructus. ille autem continuo inpius consequenter et mente \n caecus non ex eo, quod acceperat, cecidit, sed ex eo, quod \n acciperet, si subdi noluisset uoluisset deo: quod profecto quia noluit,\n\n \n\n \n\n \n \n \n et ab eo quod accepturus erat cecidit et potestatem illius, \n sub quo esse noluit, non euasit, factumque in illo est pondere \n meritorum, ut nec iustitiae possit lumine delectari nec ab \n eius sententia liberari. \n \n \n","24":"\n Quod ergo per Esaiam prophetam in eum dicitur: \n quomodo cecidit de caelo lucifer mane oriens? contritus \n est in terram qui mittebat ad omnes gentes. \n tu autem dixisti sensu tuo: in caelum ascendam, super \n sidera caeli ponam thronum meum, sedebo in monte \n excelso super montes excelsos, qui sunt ad aquilonem, \n ascendam super nubes, ero similis altissimo. \n nunc autem ad inferos descendes et cetera, quae in \n figura regis uelut Babylonis in diabolum dicta intelleguntur, \n plura in eius corpus conueniunt, quod etiam de humano \n genere congregat, et in eos maxime, qui ei per superbiam \n cohaerent apostatando a mandatis dei. sicut enim qui erat \n diabolus homo dictus est, ut in euangelio: inimicus homo \n hoc fecit, ita qui homo erat diabolus dictus est, ut rursus \n in euangelio: nonne ego uos duodecim elegi? et unus \n ex uobis diabolus est. et sicut corpus Christi, quod est \n ecclesia, dicitur Christus, sicut illud est: uos Abrahae \n semen estis, cum paulo superius dixisset: Abrahae dictae \n sunt promissiones et semini eius. non dicit: et seminibus \n tamquam in multis, sed tamquam in uno: et \n semini tuo, quod est Christus, et iterum: sicut enim\n\n \n\n \n \n \n corpus unum est et membra habet multa, omnia \n autem membra corporis cum sint multa unum est \n corpus, ita et Christus: eo modo etiam corpus diaboli, \n cui caput est diabolus, id est ipsa inpioxum inpiorum multitudo magimeque maximeque \n eorum, qui a Christo uel de ecclesia sicut de caelo \n decidunt, dicitur diabolus et in ipsum corpus figurate multa \n dicuntur, quae non tam capiti quam corpori membrisque conueniant. \n itaque lucifer, qui mane oriebatur et cecidit, potest \n intellegi apostatarum genus uel a Christo uel ab ecclesia: \n quod ita conuertitur ad tenebras amissa luce, quam portabat, \n quemadmodum qui conuertuntur ad deum a tenebris ad \n lucem transeunt, id est qui fuerunt tenebrae lux fiunt. \n \n \n","25":"\n Item in figura principis Tyri per Ezechielem prophetam \n in diabolum dicta intelleguntur: tu es signaculum similitudinis \n et corona decoris; in deliciis paradisi dei \n fuisti. omni lapide pretioso ornatus es et cetera, quae \n non tam in ipsum principem spiritum nequitiae quam in \n corpus eius dicta conueniunt. paradisus enim dicta est ecclesia, \n sicut legitur in Cantico canticorum: hortus conclusus, \n fons signatus, puteus aquae uiuae, paradisus cum \n fructu pomorum. inde ceciderunt uel aperta et corporali \n separatione omnes haeretici uel occulta et spiritali, quamuis \n in ea corporaliter esse uideantur, omnes conuersi ad uomitum \n suum cum post remissionem omnium peccatorum paululum\n\n \n\n \n \n \n ambulassent in uia iustitiae, in quibus facta sunt posteriora \n deteriora prioribus et quibus expediebat non cognoscere uiam \n iustitiae quam cognoscentibus retrorsum reflecti a tradito \n sibi sancto mandato. hanc pessimam generationem dominus \n describit, cum dicit spiritum nequam exire ab homine et cum \n aliis septem redire et in domo, quam mundatam iam inuenerat \n intrare, ut sint nouissima hominis illius peiora prioribus. tali \n enim generi hominum, quod iam factum est corpus diaboli, \n possunt haec uerba congruere: a die, qua creatus es tu \n cum cherub, id est cum sede dei, quae interpretatur \"multiplicata \n scientia\", et posui te in monte sancto dei, hoc \n est in ecclesia \u2014 unde est: et exaudiuit me de monte \n sancto suo - fuisti in medio lapidum flammeorum, \n id est sanctorum spiritu feruentium, lapidum uiuorum, \n ambulasti sine uitio tu in diebus tuis, ex quo die \n creatus es tu, donec inuenta sunt delicta tua in te. \n possunt diligentius ista tractari, ut fortassis ostendant non \n solum et hunc intellectum esse in his uerbis posse, sed \n omnino alium esse non posse. \n \n \n","26":"\n Uerum quia longum est et alium sermonem exigit \n eidem tantum quaestioni deputatum, nunc sufficiat ista conplexio \n aut ab initio conditionis suae diabolum a beatitudine, \n quam si uoluisset percepturus fuerat, inpia superbia cecidisse \n aut alios esse angelos inferioris ministerii in hoc mundo, \n inter quos secundum eorum quandam non praesciam beatitudinem \n uixerat et a quorum societate cum sibi subditis\n\n \n\n \n \n \n angelis suis tamquam archangelus cecidit per superbam \n inpietatem \u2014 si hoc ullo modo adseri potest, quod mirum \n si potest \u2014 aut certe rationem requirendam, quemadmodum \n omnes sancti angeli, si inter illos aliquando pariter beatus \n cum suis angelis diabolus uixit, nondum habuerint etiam ipsi \n certam praescientiam perpetuae felicitatis suae, sed eam post \n casum eius acceperint, aut quo merito ante peccatum suum \n diabolus cum sociis suis a ceteris angelis discretus fuerit, \n ut ipse sui futuri casus esset ignarus, illi autem certi permansionis \n suae, dum tamen et peccatores angelos minime \n dubitemus detrusos tamquam in carcerem caliginis huius \n aeriae circa terras secundum apostolicam fidem in iudicio \n puniendos seruari et in illa superna beatitate sanctorum angelorum \n non esse incertam uitam aeternam nec nobis secundum \n dei misericordiam et gratiam et fidelissimam pollicitationeni pollicitationem \n incertam futuram, cum fuerimus eis post resurrectionem et \n istorum mutationem corporum copulati. ad hanc enim spem \n uiuimus et eius promissionis gratia recreamur. quidquid autem \n etiam de diabolo dici potest, cur eum deus creauerit, cum \n talem praesciret futurum, et cur omnipotens eius uoluntatem \n non conuertat in bonum, secundum ea, quae disseruimus. \n cum de malis hominibus similiter quaereremus, siue intellegatur \n siue credatur siue quid melius inueniri potest inueniatur. \n \n \n","27":"\n Ab illo ergo, cuius super omnia, quae creauit, summa \n potestas est, per angelos sanctos, a quibus inluditur diabolus,\n\n \n\n \n \n \n cum et de ipsius maliuolentia consulitur ecclesiae dei, non \n est permissus temtare feminam nisi per serpentem nec uiram \n nisi per feminam. sed in serpente ipse locutus est utens eo \n uelut organo mouensque eius naturam eo modo, quo mouere \n ille et moueri illa potuit ad exprimendos uerborum sonos et \n signa corporalia, per quae mulier suadentis intellegeret uoluntatem. \n in ipsa uero muliere, quia illa rationalis creatura erat, \n quae motu suo posset uti ad uerba facienda, non ipse locutus \n est, sed eius operatio atque persuasio, quamuis occulto \n instinctu adiuuaret interius, quod exterius egerat per serpentem. \n quod quidem si solo instinctu occultius ageret, sicut \n egit in Iuda, ut traderet Christum, posset efficere in anima \n superbo amore suae potestatis induta. sed, sicut iam dixi, \n temtandi uoluntatem habet diabolus, in potestate autem nec \n ut faciat habet nec quomodo faciat. quia permissus est ergo, \n temtauit et, quomodo permissus est, ita temtauit; cui autem \n generi hominum prodeesset quod faciebat, neque sciebat \n neque uolebat et eo ipso inludebatur ab angelis. \n \n \n","28":"\n Non itaque serpens uerborum sonos intellegebat, qui \n ex illo fiebant ad mulierem. neque enim conuersa credenda \n est anima eius in naturam rationalem, quandoquidem nec ipsi \n homines, quorum rationalis natura est, cum daemon in eis loquitur \n ea passione, cui exorcista requiritur, sciunt, quid loquantur:\n\n \n\n \n \n \n quanto minus ille intellegeret uerborum sonos, quos per eum \n et ex eo diabolus illo modo faciebat, qui hominem loquentem \n non intellegeret, si eum a diabolica passione inmunis audiret! \n nam et quod putantur audire et intellegere serpentes uerba \n Marsorum, ut eis incantantibus prosiliant plerumque de \n latebris, etiam illic diabolica uis operatur, ad agnoscendam \n ubique prouidentiam quam rem cui rei naturali ordine \n subiciat et quid etiam uoluntatibus malis sapientissima \n potestate permittat, ut hoc magis habeat usus serpentes \n moueri carminibus hominum quam ullum aliud genus animantium. \n etiam haec enim non parua testatio est naturam \n primitus humanam serpentis seductam esse conloquio. gaudent \n enim daemones hanc sibi potestatem dari. ut ad incantationem \n hominum serpentes moueant, ut quolibet modo fallant quos \n possunt. hoc autem permittuntur ad primi facti memoriam \n commendandam, quo sit eis quaedam cum hoc genere \n familiaritas. porro ipsum primum factum ad hoc permissum \n est, ut per naturam serpentis significaretur generi hominum, \n cui erudiendo haec gesta conscribi oportebat, omnis diabolicae \n temtationis similitudo: quod adparebit, cum in serpentem \n proferri coeperit diuina sententia. \n \n \n","29":"\n Proinde prudentissimus omnium bestiarum, hoc \n est astutissimus, ita dictus est serpens propter astutiam \n diaboli, quae in illo et de illo agebat dolum, quemadmodum \n dicitur prudens uel astuta lingua, quam prudens uel astutus \n mouet ad aliquid prudenter astuteque suadendum. non enim \n est haec uis seu uirtus membri corporalis, quod uocatur \n lingua, sed utique mentis, quae utitur ea. ita etiam dictus\n\n \n \n \n est stilus mendax scribarum; neque enim esse mendacem \n pertinet nisi ad uiuentem atque sentientem . sed stilus mendax \n dictus est, quod per eum mendax mendaciter operetur, quemadmodum \n si et iste serpens mendax diceretur, quod eo diabolus \n tamquam stilo mendaciter uteretur. \n \n \n Hoc ideo commendandum putaui, ne quisquam existimans \n animantia rationis expertia humanum habere intellectum uel \n in animal rationale repente mutari seducatur in illam opinionem \n ridiculam et noxiam reuolutionis animarum uel hominum in \n bestias uel in homines bestiarum. sic ergo locutus est serpens \n homini, sicut asina, in qua sedebat Balaam, locuta est homini, \n nisi quod illud opus fuit diabolicum, hoc angelicum. habent \n enim quaedam boni et mali angeli opera similia, sicut Moyses \n et magi Pharaonis. uerum in his etiam boni angeli potentiores \n sunt nec mali angeli etiam talium operum quidquam possunt, \n nisi quod per bonos angelos permiserit deus, ut retribuatur \n unicuique secundum cor eius uel secundum gratiam dei \n utrumque iuste ac benigne per altitudinem diuitiarum sapientiae \n et scientiae dei. \n \n \n","30":"\n Dixit ergo serpens mulieri: quid quia dixit \n deus: non edetis ab omni ligno paradisi? et dixit \n mulier serpenti: a fructu ligni, quod est in paradiso, \n edemus; de fructu autem ligni, quod est in medio \n paradisi, dixit deus: non edetis ex eo neque tangetis \n illud, ne moriamini. ideo prius interrogauit serpens et \n respondit hoc mulier, ut praeuaricatio esset inexcusabilis neque\n\n \n\n \n \n \n ullo modo dici posset id, quod praeceperat deus, oblitam \n fuisse mulierem, quamquam et obliuio praecepti, maxime \n unius et tam necessarii, ad maximam culpam damnabilis \n neglegentiae pertineret. uerum tamen euidentior eius transgressio \n est, cum memoria retinetur et tamquam in illo deus \n adsistens praesensque contemnitur. unde necessarium fuit, \n cum in psalmo diceretur: et memoria retinentibus mandata \n eius, addere: ut faciant ea. multi enim memoria \n retinent, ut contemnant ea praeuaricationis maiore peccato, \n ubi obliuionis nulla est excusatio. \n \n \n Dixit ergo serpens mulieri: non morte moriemini. \n sciebat enim deus, quoniam qua die manducaueritis \n de eo aperientur uobis oculi et eritis sicut dii, \n cognoscentes bonum et malum. quando his uerbis crederet \n mulier a bona atque utili re diuinitus se fuisse prohibitos, \n nisi iam inesset menti amor ille propriae potestatis et quaedam \n de se superba praesumtio, quae per illam temtationem fuerat \n conuincenda et humilianda? denique uerbis non contenta \n serpentis considerauit lignum uiditque bonum ad escam \n et decorum ad aspectum et non credens posse inde se \n mori, arbitror, quod putauerit deum alicuius significationis \n causa dixisse: si manducaueritis, morte moriemini. atque \n ideo sumsit de fructu eius et manducauit et dedit etiam uiro \n suo secum, fortassis etiam cum uerbo suasorio, quod scriptura \n tacens intellegendum relinquit. an forte nec suaderi iam\n\n \n\n \n \n \n opus erat uiro, quando illam eo cibo mortuam non esse \n cernebat? \n \n \n","31":"\n Ergo ederunt. et aperti sunt oculi amborum. \n quo nisi ad inuicem concupiscendum, ad peccati poenam \n carnis ipsius morte conceptam, ut iam esset corpus non animale \n tantum, quod poterat, si oboedientiam conseruarent, in \n meliorem spiritalemque habitum sine morte mutari, sed iam \n corpus mortis, in quo lex in membris repugnaret legi mentis? \n neque enim clausis oculis facti erant et in paradiso deliciarum \n caeci palpantesque oberrabant, ut uetitum lignum etiam nescientes \n adtingerent palpantesque fructus prohibitosignorandodecerperent . \n quomodo autem animalia et uolatilia adducta sunt ad \n Adam, ut uideret, quid ea uocaret, si non uidebat? et quomodo \n ipsa mulier ad uirum adducta est, quando facta est, ut de illa, \n quam non uidebat, diceret: hoc nunc os ex ossibus meis \n et caro de carne mea et cetera? postremo, quomodo uidit \n mulier, quia bonum est lignum in escam et quia placet oculis \n ad uidendum et decorum est cognoscere, si eorum clausi \n erant oculi? \n \n Nec tamen ideo propter unius uerbi translationem totum \n figurate accipiendum est. uiderit enim, quemadmodum dixerit \n serpens: aperientur uobis oculi. hoc enim eum scriptor \n libri dixisse narrauit; in qua uero significatione uel sententia \n dixerit, lectori considerare permisit. hoc autem, quod scriptum \n est: et aperti sunt oculi eorum et cognouerunt, quia \n nudi erant, ita scriptum est, quemadmodum omnia, quae \n gesta narrantur, nec tamen ideo in allegoricam narrationem \n nos debeht debent ducere. neque enim et euangelista narrator dicta\n\n \n \n \n cuiusquam figurata ex eius persona inserebat, ac non ex \n persona sua, quae fuerant gesta, narrabat, cum diceret de \n illis duobus, quorum erat unus Cleophas, quod, cum fregisset \n eis dominus panem, aperti sunt oculi eorum et cognouerunt \n eum, quem per uiam non cognouerant, non utique \n clausis oculis ambulantea ambulantes , sed eum cognoscere non ualentibus. \n sicut ergo ibi, sic nec isto loco narratio figurata est, quamuis \n translato uerbo scriptura usa sit, ut apertos diceret coulos oculos , \n qui et antea patebant: apertos utique ad aliquid intuendum . \n et cogitandum, quod antea numquam aduerterant. ubi enim \n ad transgrediendum praeceptum audax curiositas mota est, \n auida experiri latentia, quidnam tacto uetito sequeretur, et \n noxia libertate habenas prohibitionis rumpere delectata, probabilius \n existimans non esse mortem, quam timuerant, secutoram secuturam \n \u2014 tale quippe pomum credendum est fuisse in illa \n arbore, cuius generis poma iam in aliis arboribus innoxia \n senserant \u2014 magis crediderunt posse deum peccantibus facile \n ignoscere, quam patienter tulerunt non cognoscere, quidnam \n esset uel cur eos inde cibum sumere uetuisset. mox ergo ut \n praeceptum transgressi sunt intrinsecus gratia deserente omnino \n nudati, quam typho quodam et superbo amore suae potestatis \n offenderant, in sua membra oculos iniecerunt eaque motu eo, \n quem non nouerant, concupiuerunt. ad hoc ergo aperti sunt \n oculi, ad quod antea non patebant, quamuis ad alia paterent. \n \n \n","32":"\n Haec mors ea die accidit, qua factum est quod deus \n uetuit. amisso quippe statu mirabili corpus ipsum \u2014 qui \n status etiam de ligno uitae uirtute mystica praebebatur, per\n\n \n \n \n quem nec morbo temtari nec mutari aetate potuissent, ut hoc \n in eorum carne quamuis adhuc animali et in melius postea \n commutanda iam tamen significaretur per escam ligni uitae, \n quod ex ipso spiritali alimento sapientiae, cuius sacramentum \n illud lignum erat, fit in angelis per aeternitatis participationem, \n ut in deterius non mutentur \u2014 hoc ergo amisso statu corpus \n eorum duxit morbidam et mortiferam qualitatem, quae inest \n etiam pecorum carni, ac per hoc etiam eundem motum, quo \n fit in pecoribus concumbendi adpetitus, ut succedant nascentia \n morientibus monentibus , sed tamen etiam in ipsa iam poena suae generositatis \n index anima rationalis bestialem motum in membris \n suae carnis erubuit eique incussit pudorem non solum, quia \n hoc ibi sentiebat, ubi numquam antea tale aliquid senserat, \n uerum etiam quod ille pudendus motus de praecepti transgressione \n ueniebat. ibi enim sensit, qua prius gratia uestiretur, \n quando in sua nuditate nihil indecens patiebatur. ibi conpletum \n est: domine, in uoluntate tua praestitisti decori \n meo uirtutem. auertisti autem faciem tuam, et factus \n sum conturbatus. denique illa conturbatione ad folia ficulnea \n cucurrerunt, succinctoria consuerunt et quia glorianda deseruerant \n pudenda texerunt. nec arbitror eos cogitasse aliquid in illis \n foliis, quod talibus congrueret contegi iam membra prunentia ; \n sed occulto instinctu ad hoc illa conturbatione conpulsi sunt, \n ut etiam talis poenae suae significatio a nescientibus fieret, \n quae peccatorem facta conuinceret et doceret scripta lectorem.\n\n \n\n \n \n \n \n \n \n","33":"\n Et audierunt uocem domini dei ambulantis in \n paradiso ad uesperam. ea quippe hora tales iam conuenerat \n uisitari, qui defecerant a luce ueritatis. fortassis autem aliis \n intrinsecus uel effabilibus uel ineffabilibus modis deus cum \n illis antea loquebatur, sicut etiam cum angelis loquitur ipsa \n incommutabili ueritate inlustrans mentes eorum, ubi est \n intellectus nosse simul quaecumque etiam per tempora non \n fiunt simul: forte, inquam, sic cum eis loquebatur, etsi non \n tanta participatione diuinae sapientiae, quantam capiunt angeli, \n tamen pro humano modulo, quantumlibet minus, sed ipso \n genere uisitationis et locutionis; fortassis etiam illo qui fit \n per creaturam siue in extasi spiritus corporalibus imaginibus \n siue ipsis sensibus corporis aliqua specie praesentata uel ad \n uidendum uel ad audiendum, sicut in angelis suis solet \n uideri deus uel sonare per nubem. nunc tamen quod audierunt \n uocem dei ambulantis in paradiso ad uesperam, nonnisi per \n creaturam uisibiliter factum est, ne substantia illa inuisibilis \n et ubique tota, quae patris et filii est et spiritus sancti, corporalibus \n eorum sensibus locali et temporali motu adparuisse \n credatur. \n \n \n Et absconderunt se Adam et mulier eius a facie \n domini in medio ligno, quod est in paradiso. cum deus \n auertit intrinsecus faciem suam et fit homo conturbatus, non \n miremur haec fieri, quae similia sunt dementiae, per nimium \n pudorem ac timorem illo quoque occulto instinctu non \n quiescente, ut ea nescientes facerent, quae aliquid\n\n \n\n \n \n \n significarent quandoque scituris posteris, propter quos ista conscripta \n sunt. \n \n \n","34":"\n Et uocauit dominus deusAdam et dixit illi: Adam \n ubi e s ? increpantis uox est, non ignorantis. et hoc sane ad \n aliquam pertinet significationem, quod sicut praeceptum uiro \n datum est, per quem perueniret ad feminam, ita uir prior \n interrogatur; praeceptum enim a domino per uirum usque ad \n feminam, peccatum autem a diabolo per feminam usque ad \n uirum. haec mysticis significationibus plena sunt non id \n agentibus, in quibus facta sunt, sed de his agente potentissima \n sapientia dei. non autem nunc significata reseramus, \n sed gesta defendimus. \n \n Respondit ergo Adam: uocem tuam audiui in paradiso \n et timui, quia nudus sum, et absondi me. satis probabile \n est solere deum per creaturam tali actioni congruam \n in forma humana primis illis hominibus adparere; quos tamen \n numquam permisit aduertere nuditatem suam eorum intentionem \n in superna sustollens, nisi post peccatum pudendum \n in membris motum poenali membrorum lege sensissent. sic \n ergo adfecti sunt, ut solent adiici adfici homines sub oculis hominum; \n et talis adfectio de peccati poena erat eum latere uelle, quem \n latere nihil potest, et ab eo carnem occultare, qui cordis \n inspector est. sed quid mirum, si superbe uolentes esse sicut \n dii euanuerunt in cogitationibus suis et obscuratum est \n insipiens cor eorum? se quippe dixerunt esse sapientes in \n abundantia sua et illo auertente faciem stulti facti sunt. quod \n enim iam ipsos pudebat erga se ipsos, unde sibi et succinctoria\n\n \n\n \n \n \n fecerant, multo uehementius ab illo etiam sic succincti uideri \n uerebantur, qui tamquam familiari temperamento ad eos. \n uidendos per creaturam uisibilem uelut humanos oculos adferebat. \n si enim propterea sic adparebat, ut homines tamquam \n cum homine loquerentur, quemadmodum Abraham ad quercum \n Mambrae, illa ipsa prope amicitia pudore onerabat post \n peccatum, quae fiduciam dabat ante peccatum; nec iam illam \n nuditatem audebant ostendere talibus oculis, quae displicebat \n et suis. \n \n \n","35":"\n Dominus ergo nolens uolens iam peccatores moro iustitiae \n interrogatos punire amplius quam illa erat poena, de qua iam \n cogebantur erubescere, quis nuntiauit, inquit, tibi, quia \n nudus es, nisi a ligno quod praeceperam tibi tantum \n ne ex eo manducares ab eo edisti? hinc enim mors concepta \n propter dei sententiam, qui sic fuerat comminatus, fecit \n aduerti concupiscentialiter membra, ubi dicti sunt aperti oculi, \n et secutum est, quod puderet. et dixit Adam: mulier, \n quam dedisti mecum, haec mihi dedit a ligno, et edi. \n superbia! numquid dixit: peccaui? habet deformitatem confusionis \n et non habet confessionis humilitatem. ad hoc ista \n conscripta sunt, quia et ipsae interrogationes nimirum ad hoc \n factae sunt, ut et ueraciter et utiliter scriberentur, quia, si \n mendaciter, non utique utiliter, ut aduertamus, quo morbo \n superbiae laborent homines hodie nonnisi in creatorem\n\n \n\n \n\n \n\n \n \n \n conantes referre, si quid egerint mali, cum sibi uelint tribui, \n si quid egerint boni. mulier, inquit, quam dedisti mecum, \n id est quam dedisti, ut esset mecum, haec mihi dedit a \n ligno, et edi: quasi ad hoc data sit, ut non ipsa potius \n oboediret uiro et ambo deo. \n \n \n Et dixit dominus deus mulieri: quid hoc fecisti? \n et dixit mulier: serpens seduxit me, et manducaui. \n nec ista conStetur confitetur peccatum, sed in alterum refert inpari \n sexu, pari fastu. ex his tamen natus est nec eos imitatus est. \n sed plane pluribus malis exercitus, qui dixit et dicet usque \n ad terminum saeculi: ego dixi: domine, miserere mei; \n sana animam meam, quoniam peccaui tibi. quanto \n melius sic et isti! sed adhuc ceruices peccatorum non conciderat \n dominus. restabant labores, dolores, mortes et omnis \n contritio saeculi et gratia dei, qua tempore oportuno subuenit \n hominibus, quos adflictos docuit non de se ipsis debere praesumere. \n serpens, inquit, seduxit me, et manducaui: quasi \n cuiusquam suasio praecepto dei debuerit anteponi. \n \n \n","36":"\n Et dixit dominus deus serpenti: quia fecisti \n hoc, maledictus tu ab omnibus pecoribus et ab \n omnibus bestiis, quae sunt super terram. super pectus \n tuum et uentrem tuum ambulabis et terram edes \n omnes dies uitae tuae. et inimicitias ponam inter \n te et inter mulierem et inter semen tuum et inter \n semen eius. ipsa tibi seruabit caput, et tu seruabis \n eius calcaneum. tota ista sententia figurata est nec aliud\n\n \n\n \n \n \n ei debet scriptoris fides narrationisque ueritas, nisi ne illam \n dictam fuisse dubitemus. quod enim positum est: et dixit \n dominus deus serpenti, uerba scribentis sunt; haec exigenda \n sunt per proprietatem. hoc ergo uerum est dictum \n esse serpenti. iam cetera uerba dei sunt, quae libero lectoris \n intellectui relinquuntur, utrum proprie an figurate accipi \n debeant, sicut in exordio uoluminis huius nostri praelocuti \n sumus. proinde quod serpens, cur hoc fecerit, non est interrogatus, \n potest uideri, quod non ipse utique id in sua natura \n et uoluntate fecerat, sed diabolus de illo et per illum et in \n illo fuerat operatus, qui iam ex peccato inpetatis ac superbiae \n suae igni destinatus fuerat sempiterno. nunc ergo quod serpenti \n dicitur et ad eum, qui per serpentem operatus est, \n utique refertur, procul dubio figuratum est; nam his uerbis \n temtator ille describitur, qualis generi humano futurus esset, \n quod genus humanum propagari tunc coepit, quando haec in \n diabolum est tamquam in serpentem prolata sententia. haec \n itaque uerba quomodo figuris expositis accipienda sint, et in \n illis duobus aduersus Manichaeos editis libris de Genesi, \n quantum potuimus, disseruimus et, si quid diligentius et \n congruentius alias potuerimus, deus aderit, ut efficiamus; \n nunc tamen nostra intentio in aliud quam suscepimus nullo \n exigente auertenda est. \n \n \n","37":"\n Et mulieri dixit: multiplicans multiplicabo\n\n \n\n \n\n \n\n \n \n \n tristitias tuas et gemitum tuum; in tristitiis paries \n filios, et ad uirum tuum conuersio tua, et ipse tui \n dominabitur. haec quoque in mulierem dei uerba figurate \n ac prophetice multo commodius intelleguntur. uerum tamen. \n quia nondum pepererat femina nec dolor et gemitus parientis \n nisi ex corpore mortis est, quae illa praecepti transgressione \n concepta est, animalibus quidem etiam tunc membris, sed si \n homo non peccasset, non utique morituris et alio quodam \n statu feliciore uicturis, donec post uitam bene gestam in \n melius mutari mererentur, sicut iam supra pluribus locis \n insinuauimus, refertur haec poena et ad proprietatem litterae, \n nisi quia id, quod dictum est: et ad uirum tuum conuersio \n tua, et ipse tui dominabitur, uidendum est, \n quemadmodum proprie possit accipi. neque enim et ante \n peccatum aliter factam fuisse decet credere mulierem, nisi ut \n uir ei dominaretur et ad eum ipsa seruiendo conuerteretur. \n sed recte accipi potest hanc seruitutem significatam, quae \n cuiusdam condicionis est potius quam dilectionis, ut etiam \n ipsa talis seruitus, qua homines hominibus postea serui esse \n coeperunt, de poena peccati reperiatur exorta. dixit quidem \n apostolus: per caritatem seruite inuicem; sed nequaquam \n diceret: inuicem dominamini. possunt itaque coniuges per \n caritatem seruire inuicem; sed mulierem non permittit \n apostolus dominari in uirum. hoc enim uiro potius sententia \n dei detulit et maritum habere dominum meruit mulieris non \n natura, sed culpa: quod tamen nisi seruetur, deprauabitur \n amplius natura et augebitur culpa.\n\n \n\n \n \n \n \n \n","38":"\n Dixit ergo et ad uirum eius: quia audisti uocem \n mulieris tuae et edisti de ligno, de quo praeceperam \n tibi de eo solo non edere, maledicta terra in operibus \n tuis; in tristitiis edes illam omnes dies uitae \n tuae. spinas et tribulos edet tibi, et edes fenum agri. \n in sudore faciei tuae edes panem tuum, donec conuertaris \n in terram, ex qua sumtus es, quia terra es, \n et in terram ibis. hos esse in terra labores humani generis \n quis ignorat? et quia non essent, si felicitas quae in paradiso \n fuerat teneretur, non est utique dubitandum; ac per hoc \n etiam proprie uerba haec primitus accipere ne pigeat. seruanda \n . tamen est et expectanda significatio prophetiae, quam maxime \n hic intuetur dei loquentis intentio. neque enim frustra et ipse \n Adam miro quodam instinctu tunc uocauit nomen mulieris \n suae \"Uitam\", subiciens etiam: quoniam ista est mater \n omnium uiuentium. nam et haec non scriptoris narrantis \n uel adfirmantis, sed ipsius primi hominis uerba intellegenda \n sunt, ut diceret: quoniam haec est mater omnium \n uiuentium, tamquam nominis a se inpositi causam inferens, \n cur eam uocauerit \"Uitam\". \n \n \n \n","39":"\n Et fecit dominus deus Adae et mulieri eius \n tunicas pelliceas et induit eos. et hoc significationis \n gratia factum est, sed tamen factum, sicut illa, quae significationis \n gratia dicta sunt, sed tamen dicta sunt. hoc enim, \n quod saepe dixi nec me saepius piget dicere, a narratore \n rerum proprie gestarum exigendum est, ut ea narret facta\n\n \n\n \n \n \n esse quae facta sunt et dicta esse quae dicta sunt. sicut \n autem in factis quaeritur, quid factum sit et quid significet, \n ita in uerbis, et quid dictum sit et quid significet. siue enim \n figurate siue proprie dictum sit, quod dictum esse narratur, \n dictum tamen esse non debet putari figuratum. \n \n \n Et dixit deus: ecce Adam factus est tamquam unus \n ex nobis in cognoscendo bonum et malum. quoniam \n hoc, per quodlibet et quomodolibet dictum sit, deus tamen \n dixit, non aliter intellegendum est, quod ait: unus ex nobis, \n nisi propter trinitatem numerus pluralis accipiatur, sicut \n dictum erat: faciamus hominem, sicut etiam dominus de \n se et patre: ueniemus ad eum et mansionem apud eum \n faciemus. replicatum est igitur in caput superbi, quo exitu \n concupiuerit quod a serpente suggestum est: et eritis sicut \n dii, ecce, inquit, Adam factus est tamquam unus ex \n nobis. uerba enim sunt haec dei, non tam huic insultantis \n quam ceteros, ne ita superbiant, deterrentis, propter quos ista \n conscripta sunt. factus est, inquit, tamquam unus ex \n nobis in cognoscendo -bonum et malum. quid aliud \n intellegendum nisi exemplum timoris incutiendi esse propositum, \n quod non solum non fuerit factus, qualis fieri uoluit, \n sed nec illud, quod factus fuerat, conseruauit? \n \n \n","40":"\n Et nunc, inquit deus, ne aliquando extendat \n manum et sumat de ligno uitae et edat et uiuat in \n aeternum. et dimisit illum dominus deus de paradiso\n\n \n\n \n \n \n uoluptatis operari terram, ex qua sumtus est. superiora \n uerba dei sunt; hoc autem factum propter ipsa uerba secutum \n est. alienatus enim a uita non solum quam fuerat, si praeceptum \n seruasset, cum angelis accepturus, sed ab illa etiam, \n quam ducebat in paradiso felici quodam corporis statu, \n separari utique debuit a ligno uitae . siue quod ei ipso illi \n subsisteret felix ille ipse status corporis ex re uisibili, uirtute \n inuisibili, siue quod in eo esset et sacramentum uisibile \n inuisibilis sapientiae, alienandus inde utique fuerat uel iam \n moriturus uel etiam tamquam excommunicatus, sicut etiam \n in hoc paradiso, id est ecclesia solent a sacramentis altaris \n uisibilibus homines disciplina ecclesiastica remoueri. \n \n Et eiecit Adam et conlocauit eum contra paradisum \n uoluptatis. et hoc significandi gratia factum est, sed tamen \n factum, ut contra paradisum, quo beata uita etiam spiritaliter \n significabatur, habitaret peccator utique in miseria. et ordinauit \n Cherubin et flammeam romphaeam, quae uertitur, \n custodire uiam ligni uitae. hoc per caelestes \n utique potestates etiam in paradiso uisibili factum esse credendum \n est, ut per angelicum ministerium esset illic ignea \n quaedam custodia: non tamen frustra factum esse nisi quia \n significat aliquid etiam de spiritali paradiso non est utique \n dubitandum._\n \n \n","41":"\n Non autem ignoro quibusdam esse uisum festinatione \n praeuertisse illos homines adpetitum scientiae boni et mali \n et inmaturo tempore percipere uoluisse, quod eis dilatum\n\n \n\n \n \n \n oportunius seruabatur idque egisse temtatorem, ut praecerpendo, \n quod nondum talibus congruebat, offenderent deum et \n ab eius rei utilitate alienarentur exclusi atque damnati, ad \n quam si suo tempore, sicut deus uolebat, accederent, possent \n ea salubriter perfrui. hoc, si forte lignum illud non ad proprietatem \n ut uerum lignum et uera poma eius, sed ad figuram \n uelint accipere, habeat exitum aliquem rectae fiiei ueritatique \n probabilem. \n \n Uisum est et quibusdam duos illos primos homines nuptias \n suas fuisse furatos et ante mixtos esse concubitu, quam eos \n qui creauerat copulasset: quam rem nomine ligni fuisse \n significatam, unde prohibiti erant, donec oportuno tempore \n iungerentur. quasi uero in ea aetate facti esse credendi sunt, \n ut expectanda esset maturitas pubertatis, aut non illud tunc \n legitimum esset, cum primum fieri potuisset, cum autem \n non potuisset, non utique fieret; nisi forte sponsa erat a patre \n tradenda et expectanda erat uotorum sollemnitas et conuiuii \n celebritas et dotis aestimatio et conscriptio tabularum. ridiculum \n istuc est; praeter quod a rerum gestarum proprietate \n discedit, quam suscepimus adserendam et, quantum deus \n donave donare uoluit, adseruimus. \n \n \n","42":"\n Illud magis mouet, si iam spiritalis erat Adam, \n quamuis mente, non corpore, quomodo credere potuerit, quod \n per serpentem dictum est, ideo deum prohibuisse, ne fructu \n ligni illius uescerentur, quia sciebat eos, si fecissent, futuros \n ut deos propter dinoscentiam boni et mali, tamquam hoc \n tantum bonum creaturae suae creator inuiderit . hoc mirum\n\n \n \n \n si homo spiritali mente praeditus credere potuisset. an quia \n hoc credere ipse non posset, propterea mulier addita est, \n quae parui intellectus esset et adhuc fortasse secundum sensum \n carnis, non secundum spiritum mentis uiueret, et hoc \n est, quod ei apostolus non tribuit imaginem dei? sic enim \n ait: uir quidem non debet uelare caput, cum sit \n imago et gloria dei; mulier autem gloria uiri est, \n non quo mens feminae eandem imaginem capere non possit, \n cum in illa gratia nos dicat nec masculum esse nec feminam, \n sed quod fortassis illa hoc nondum perceperat, quod fit in \n agnitione dei et uiro regente ac dispensante paulatim fuerat \n perceptura neque enim frustra et illud, quod apostolus ait: \n Adam enim primus formatus est, deindeEua . et Adam \n non est seductus, mulier autem seducta in praeruaricatione \n facta est, id est ut per illam etiam uir praeuaricaretur. \n nam et ipsum dicit praeuaricatorem, ubi ait: in \n similitudinem praeuaricationis Adae, qui est forma \n futuri, seductum tamen negat. nam et interrogatus non ait: \n mulier, quam dedisti mecum, seduxit me, et manducaui, \n sed, ipsa mihi, inquit, dedit a ligno, et manducaui; \n illa uero, serpens, inquit, seduxit me. \n \n Ita Salomon, uir tantae sapientiae, numquidnam credendum \n est, quod in simulacrorum cultu credidit esse aliquid utilitatis? \n sed mulierum amori ad hoc malum trahenti resistere non \n ualuit, faciens quod sciebat non esse faciendum, ne suas, \n quibus deperibat atque defluebat, mortiferas delicias\n\n \n\n \n \n \n contristaret . ita et Adam, poateaquara de ligno prohibito seducta \n mulier manducauit eique dedit, ut simul ederent, noluit eam \n contristare, quam credebat posse sine suo solacio contabescere, \n si ab eius alienaretur animo, et omnino illa interire discordia, \n non quidem carnis uictus concupiscentia, quam nondum senserat \n in resistente lege membrorum legi mentis suae, sed \n amicali quadam beniuolentia, qua plerumqu fit, ut offendatur \n deus, ne homo ex amico fiat inimicus: quod eum facere non \n debuisse diuinae sententiae iustus exitus indicauit. \n \n Ergo alio modo quodam etiam ipse deceptus est; sed dolo \n illo serpentino, quo mulier seducta est, nullo modo illum \n arbitror potuisse seduci. hanc autem proprie seductionem appellauit \n apostolus, qua id, quod suadebatur, cum falsum esset, \n uerum putatum est, id est quod deus ideo lignum illud \n tangere prohibuerit, quod sciebat eos, si tetigissent, uelut \n deos futuros, tamquam eis diuinitatem inuideret, qui eos \n homines fecerat. sed etiam si uirum propter aliquam mentis \n . elationem, quae deum internorum scrutatorem latere non \n poterat, sollicitauit aliqua experiendi cupiditas, cum mulierem \n uideret accepta illa esca non esse mortuam, secundum ea, \n quae superius tractauimus, non tamen eum arbitror, si iam \n spiritali mente praeditus erat, ullo modo credere potoisse potuisse , \n quod eos deus ab esca illius ligni inuidendo uetuisset. sed \n quid plura? persuasum est illud peccatum, sicut persuaderi \n talibus posset; conscriptum est autem, sicut legi ab omnibus \n oporteret, etsi a paucis haec intellegerentur, sicut oporteret.\n\n \n \n \n \n\n"},"12":{"1":"\n Ab exordio scripturae sanctae, quae inscribitur Genesis, \n donec homo primus de paradiso dimissus est, undecim libris \n siue adaerendo atque defendendo, quae certa nobis sunt, siue \n inquirendo, arbitrando, ambigendo de incertis, quae potuimus \n et sicut potuimus, disseruimus atque conscripsimus, non tam \n praescribentes de rebus obscuris unicuique quid sentiat, quam \n nos docendos in quibus dubitauimus ostendentes temeritatemque \n adfirmandi amouentes a lectore, ubi non ualuimus praebere \n scientiae firmitatem. iste autem duodecimus liber ea iam \n cura expeditus, qua nos pertractandus teitus textus sacrarum litterarum \n occupabat, liberius atque prolixius uersabit de paradiso \n quaestionem, ne putemur euitasse, quod uidetur apostolus \n in tertio caelo insinuare paradisum, ubi ait: scio hominem \n in Christo ante annos quattuordecim, siue in corpore \n nescio, siue extra corpus nescio, deus scit, raptum \n eius modi usque in tertium caelum . et scio eius modi \n hominem, siue in corpore siue extra corpus nescio, \n deus scit, quia raptus est in paradisum et audiuit \n ineffabilia uerba, quae non licet homini loqui. \n \n \n In his uerbis primum quaeri solet, quid dicat tertium \n caelum, deinde, utrum illic uoluerit intellegi paradisum, an, \n posteaquam raptus est in tertium caelum, raptum esse et in\n\n \n\n \n \n \n paradisum, ubicumque sit paradisus, non ut hoc fuerit rapi \n in tertium caelum, quod in paradisum, sed prius in tertium caelum \n et post inde in paradisum. et hoc sic ambiguum est, ut non \n mihi uideatur posse dissolui, nisi aliquis non ex praesentibus \n apostoli uerbis, sed ex aliis forte scripturarum locis uel ratione \n perspicua inueniat aliquid, quo doceat siue in tertio caelo esse \n paradisum siue non esse, cum et ipsum tertium caelum quid \n sit non liquido adpareat, utrum in rebus corporalibus, an \n forte is spiritalibus intellegendum sit. posset quidem dici \n nonnisi in locum aliquem corporalem hominem rapi potuisse \n cum corpore; sed quia et hoc ita posuit, ut nescire se dixerit, \n utrum in corpore an extra corpus raptus sit, quis audeat \n dicere se scire, quod se nescire apostolus dixit? uerum tamen \n si neque spiritus sine corpore ad loca corporalia rapi potest \n nec corpus ad spiritalia, haec ipsa dubitatio eius uelut cogit \n intellegi \u2014 siquidem de se ipso haec eum scripsisse nemo \n ambigit \u2014 tale fnisse fuisse illud, quo raptus est, quod, utrum \n corporale an spiritale esset, dinosci discernique non posset. \n \n \n","2":"\n Cum enim uel in somnis uel in extasi corporum \n exprimuntur imagines, non discernuntur omnino a corporibus, \n nisi cum homo redditus sensibus corporis recognoscit se in \n illis fuisse imaginibus, quas non per sensus corporis hauriebat. \n quis enim, cum a somno euigilauerit, non continuo sentiat \n imaginaria fuisse, quae uidebat, quamuis, cum ea uideret \n dormiens, a uigilantium corporalibus uisis discernere non \n ualebat? quamquam mihi accidisse scio et ob hoc etiam aliis \n accidere potuisse uel posse non dubito, ut in somnis uidens \n in somnis me uidere sentirem illasque imagines, quae ipsam \n nostram consensionem ludificare consuerunt, non esse uera\n\n \n \n \n corpora, sed in somnis eas praesentari firmissime etiam \n dormiens tenerem atque sentirem. hoc tamen fallebar aliquando, \n quod amico meo, quem similiter. in somnis uidebam, id ipsum \n persuadere conabar non esse illa corpora, quae uidebamus, \n sed esse imagines somniantium, cum et ipse utique inter illa \n sic mihi adpareret, quomodo illa: cui tamen et hoc dicebam \n neque id uerum esse, quod pariter loqueremur, sed etiam \n ipsum tunc aliud aliquid uidere dormientem et, utrum ista \n ego uiderem, omnino nescire. uerum cum eidem ipsi persuadere \n moliebar, quod ipse non esset, adducebar ex parte \n etiam putare esse ipsum, cui profecto non loquerer, si omni \n modo sic adficerer, quod ipse non esset. ita non poterat \n quamuis mirabiliter uigilans anima dormientis nisi duci \n imaginibus corporum, ac si corpora essent ipsa. \n \n In extasi autem unum audire potui et eum rusticanum \n uix ualentem quod sentiebat exprimere, qui et uigilare se \n sciret et uidere quiddam non oculis corporis. nam, ut eius \n uerbis utar, quantum recolere possum, \"anima mea, inquit, \n uidebat eum, non oculi mei; non tamen sciebam, utrum \n corpus esset an imago corporis\". non enim erat talis, ut \n ista discerneret, uerum tamen simpliciter fidelis, ut eum sic \n audirem, ac si illud, quod se uidisse narrabat, ipse uidissem. \n \n Ac per hoc si paradisum Paulus ita uidit, ut adparuit \n Petro ille discus submissus e caelo, ut Iohanni quidquid in \n Apocalypsi se uidisse conscripsit, ut Ezechieli campus ille\n\n \n\n \n \n \n cum ossibus mortuorum et illa eorum resurrectio, ut Esaiae \n sedens deus et in conspectu eius Seraphin et ara, unde carbo \n adsumtus prophetae labia mundauit: manifestum eum est \n ignorare potuisse, utrum in corpore an extra corpus ea uiderit. \n \n \n","3":"\n Sed, si extra corpus uisa sunt et corpora non fuerunt, \n adhuc quaeri potest, utrum imagines corporum fuerint an ea \n substantia, quae nullam corporis similitudinem gerit, sicut \n deus, sicut ipsa mens hominis uel intellegentia uel ratio, \n sicut uirtutes, prudentia, iustitia, castitas, caritas, pietas et \n quaecumque aliae sunt, quas intellegendo atque cogitando \n enumeramus, discernimus, definimus, non utique intuentes \n liniamenta earum uel colores aut quomodo sonent aut quid \n oleant aut quid in ore sapiant aut quid contrectantibus de \n calore seu frigore, mollitudine seu duritia, lenitate seu \n asperitate renuntient, sed alia quadam uisione, alia luce, alia \n rerum euidentia et ea longe ceteris praestantiore atque certiore. \n \n Rursus igitur ad eadem ipsa apostoli uerba redeamus et ea \n diligentius perscrutemur hoc sine dubitatione primitus constituto \n multo magis atque inconparabiliter amplius apostolum \n scisse, quod de incorporea corporeaque natura nos ut sciamus \n utcumque conamur. si ergo sciebat spiritalia per corpus, corporalia \n extra corpus uideri omnino non posse, cor non per ea \n ipsa, quae uidit, quomodo etiam potuerit uidere, discreuit? \n si enim certus erat illa esse spiritalia, cur non consequenter \n extra corpus ea se uidisse certus nihilominus erat? si autem \n corporalia esse nouerat, nonnisi per corpus uideri potuisse\n\n \n\n \n \n \n cur non etiam nouerat? unde ergo dubitat, utrum in corpore \n an extra corpus ea uiderit, nisi forte ita etiam dubitat, utrum \n illa corpora an similitudines corporum fuerint? prius itaque \n uideamus, quid sit in uerborum istorum conteItione , unde non \n dubitet, atque ita, cum remanserit unde dubitet, fortassis ex \n his, de quibus non dubitat, quomodo etiam illud dubitet adparebit. \n \n Scio, inquit, hominem in Christo ante annos quattuordecim, \n siue in corpore nescio, siue extra corpus \n nescio, deus scit, raptum eius modi usque in tertium \n caelum. scit ergo ante annos quattuordecim in Christo \n raptum hominem usque ad tertium coelum. hoc omnino non \n dubitat, nec nos ergo debemus. sed utrum in corpore an extra \n corpus, dubitat: unde illo dubitante quis nostrum certus esse \n audeat? num forte hinc etiam illud consequens erit, ut tertium \n caelum fuisse dubitemus, quo raptum hominem dixit? si enim \n res ipsa demonstrata est, tertium caelum demonstratum est; \n si autem imago aliqua corporalium similis facta est, non erat \n illud tertium caelum, sed illa ostensio sic ordinata est, ut \n uideretur sibi ascendere primum caelum, super quod uideret \n alterum, quo rursus ascendens iterum alterum uideret superius, \n quo cum peruenisset, posset dicere se in tertium caelum \n raptum. sed illud, quod tertium caelum esset, quo raptus \n est, neque dubitauit neque dubitare nos uoluit. ad hoc enim \n praemisit \"scio\" et inde coepit, ut quod se scire apostolus \n dicit, solus ille non credat uerum esse, qui non credit apostolo. \n \n \n","4":"\n Scit ergo hominem raptum esse usque in tertium \n caelum . proinde illud, quo raptus est, uere tertium caelum\n\n \n\n \n \n \n est, non signum aliquod corporale, quod cum ostenderetur \n Moysi, usque adeo sentiebat aliud esse ipsam dei substantiam, \n aliud uisibilem creaturam, in qua se deus humanis et corporalibus \n sensibus praesentabat, ut diceret: ostende mihi \n temet ipsum, nec aliqua imago rei corporalis, quam cum \n lohannes uideret in spiritu quaerebat, quid esset, eique \n respondebatur uel: ciuitas est uel: populi sunt uel aliquid \n aliud, cum uideret ille bestiam siue mulierem sine siue aquas \n siue quid eius modi, sed, scio, inquit, raptum hominem \n usque in tertium caelum. \n \n \n Quodsi spiritalem imaginem corporali similem caelum appellare \n uoluisset, sic erat etiam imago corporis eius, in qua \n illuc raptus ascenderat. sic ergo et suum corpus appellaret \n quamuis imaginem corporis, quomodo illud caelum quamuis \n imaginem caeli, neque curaret discernere, quid sciret et quid \n nesciret, id est quia sciret raptum hominem usque ad \n tertium caelum, nesciret autem, utrum in corpore an extra \n corpus, sed simpliciter narraret uisionem earum rerum nominibus \n appellans illa, quae uidit, quarum erant similia. nam \n et nos dicimus, cum somnia nostra narramus uel aliquam in \n eis reuelationem: uidi montem, uidi fluuium, uidi tres homines \n et si quid eius modi ea nomina tribuentes illis imaginibus, \n quae habent res ipsae, quarum similes erant; apostolus autem, \n illud, inquit, scio, illud nescio. \n \n At si utrumque imaginaliter adparuit, utrumque pariter scitur \n pariterue nescitur; si autem proprie caelum \u2014 et ideo scitur \n \u2014 quomodo potuit imaginaliter corpus illius hominis adparere?\n\n \n\n \n \n \n \n Nam si caelum corporeum uidebatur, quare latebat, utrum \n corporeis oculis uideretur? si autem incertum erat, utrum \n oculis corporis an spiritu uideretur \u2014 et ideo dictum est: \n siue in corpore siue- extra corpus nescio \u2014 quomodo \n non incertum erat et illud, utrum uere caelum corporeum \n uideretur an imaginaliter ostenderetur? itemque, si substantia \n incorporea uidebatur, non in aliqua imagine corporis, sed sicut \n uidetur iustitia, sapientia et si quid eius modi, et hoc erat \n caelum, id quoque manifestum est oculis huius corporis \n uideri aliquid tale non posse. ac per hoc, si aliquid tale se \n uidisse sciebat, non per corpus se uidisse dubitare non \n poterat. scio, inquit, hominem in Christo ante annos \n quattuordecim. hoc scio nemo dubitet, qui mihi credit; \n sed, utrum in corpore an extra corpus nescio, deus scit. \n \n \n","5":"\n Quid ergo scis, quod discernis ab eo, quod nescis, ne \n credentes fallantur? raptum, inquit, eundem hominem \n usque in tertium caelum. at illud caelum aut corpus erat \n aut spiritus. si corpus erat et corporeis oculis uisum est, \n cur illud caelum esse scitur et in corpore uisum esse nescitur? \n si autem spiritus erat, aut corporis imaginem praebuit et tam \n incertum est utrum corpus fuerit, quam incertum est utrum \n in corpore uisum sit; aut sic uisum est, quomodo uidetur \n mente sapientia sine ullis imaginibus corporum, et nihilominus \n certum est uideri non potuisse per corpus . aut ergo utrumque \n certum est aut utrumque incertum aut quomodo certum, quod \n uisum est, incertum autem, per quod uisum est? manifestum \n est enim incorpoream naturam ab eo uideri non potuisse per \n corpus. corpora uero, etiam si non possent uideri sine corpore, \n non utique sic uidentur per corpus, sed longe ille dispar \n modus est, si quis est. unde mirum, si posset apostolum\n\n \n\n \n\n \n \n \n tamquam simillimus fallere aut ad dubitationem cogere, ut, \n si corporeum caelum non corporeis oculis uidit, incertum \n sibi esse diceret, utrum in corpore an extra corpus id uiderit. \n \n Restat ergo fortasse, ut, quoniam mentiri non posset \n apostolus, qui tanta cura egit, ut discerneret quid sciret et \n quid nesciret, hoc ipsum eum intellegamus ignorasse, utrum, \n quando in caelum tertium raptus est, in corpore fuerit, quomodo \n est anima in corpore, cum corpus uiuere dicitur, siue \n uigilantis siue donnientis dormientis siue in extasi a sensibus corporis \n alienata, an omnino de corpore exierit, ut mortuum corpus \n iaceret, donec peracta illa demonstratione membris mortuis \n anima redderetur et non quasi dormiens euigilaret aut extasi \n alienatus denuo rediret in sensus, sed mortuus omnino \n reuiuisceret. proinde, quod uidit raptus usque in tertium \n caelum \u2014 quod etiam se scire confirmat \u2014 proprie uidit, \n non imaginaliter. sed quia ipsa a corpore alienatio, utrum \n omnino mortuum corpus reliquerit an secundum modum \n quendam uiuentis corporis ibi anima fuerit, sed mens eius \n ad uidenda uel audienda ineffabilia illius uisionis abrepta sit, \n hoc incertum erat, ideo forsitan dixit: siue in corpore \n siue extra corpus nescio, deus scit. \n \n \n","6":"\n Quod autem non imaginaliter, sed proprie uidetur et \n non per corpus uidetur, hoc ea uisione uidetur, quae omnes \n ceteras superat. harum species atque differentias, quantum me \n dominus adiuuerit, explicare curabo. ecce in hoc uno praecepto \n cum legitur: diliges proximum tuum tamquam te\n\n \n\n \n \n \n ipsum, tria uisionum genera occurrunt: unum per oculos, \n quibus ipsae litterae uidentur, alterum per spiritum hominis, \n quo proximus et absens cogitatur, tertium per contuitum \n mentis, quo ipsa dilectio intellecta conspicitur. in his tribus \n generibus illud primum manifestum est omnibus; in hoc enim \n uidetur caelum et terra et omnia, quae in eis conspicua sunt \n oculis nostris. nec illud alterum, quo absentia corpora \n corporalia cogitantur, insinuare difficile est; ipsum quippe \n caelum et terram et ea, quae in eis uidere possumus, etiam \n in tenebris constituti cogitamus, ubi nihil uidentes oculis \n corporis, animo tamen corporales imagines intuemur, seu \n ueras, sicut ipsa corpora uidimus et memoria retinemus, seu \n fictas, sicut cogitatio formare potuerit. aliter enim cogitamus \n Carthaginem, quam nouimus, aliter Alexandriam, quam non \n nouimus. tertium uero illud, quo dilectio intellecta conspicitur, \n eas res continet, quae non habent imagines sui similes, quae \n non sunt quod ipsae. nam homo uel arbor uel sol et quaecumque \n alia corpora, siue caelestia siue terrestria, et praesentia \n uidentur in suis formis et absentia - cogitantur in \n imaginibus animo inpressis et faciunt duo genera uisorum: \n unum per corporis sensus, alterum per spiritum, quo illae \n imagines continentur. dilectio autem numquid aliter uidetur \n praesens in specie, qua est, et aliter absens in aliqua imagine \n sui simili? non utique. sed quantum mente cerni potest, ab \n alio magis, ab alio minus ipsa cernitur; si autem aliquid \n corporalis imaginis cogitatur, non ipsa cernitur. \n \n \n","7":"\n Haec sunt tria genera uisionum, de quibus et in \n superioribus libris aliquid diximus, sicut res postulare\n\n \n\n \n \n \n uidebatur, non tamen earum numerum commemorauimus; et nunc \n breuiter eis insinuatis, quoniam suscepta quaestio flagitat, ut \n de his aliquanto uberius disseramus, debemus ea ceitis certis et \n congruis signare nominibus, ne adsidue circumloquendo moras \n faciamus. primum ergo appellemus corporale, quia per corpus \n percipitur et corporis sensibus exhibetur; secundum spiritale: \n quidquid enim corpus non est et tamen aliquid est, iam recte \n spiritus dicitur et utique non est corpus, quamuis corpori \n similis sit, imago absentis corporis, nec ille ipse obtutus, quo \n cernitur; tertium uero inellectuale ab intellectu, quia mentale \n a mente ipsa uocabuli nouitate nimis absurdum est ut dicamus. \n \n Horum uocabulorum rationem si subtilius reddam, et prolixior \n et perplexior sermo erit, cum hoc uel nulla uel certe \n non tanta necessitas exigat. satis est ergo scire corporale \n aliquid uel proprie dici, cum de corporibus agitur, uel etiam \n translato uocabulo, sicut dictum est: quia in ipso inhabitat \n omnis plenitudo diuinitatis corporaliter. neque enim \n diuinitas corpus est, sed quia sacramenta ueteris testamenti \n appellat umbras futuri, propter umbrarum conparationem corporaliter \n dixit habitare in Christo plenitudinem diuinitatis, \n quod in illo inpleantur omnia, quae illis umbris figurata \n sunt, ac sic quodammodo umbrarum illarum ipse sit corpus, \n hoc est figurarum et significationum illarum ipse sit ueritas. \n sicut ergo ipsae figurae significatiue translato utique uocabulo \n non proprie dictae sunt umbrae, ita et quod ait plenitudinem \n diuinitatis corporaliter habitare translato uerbo usus est.\n\n \n\n \n \n \n \n Spiritale autem pluribus modis dicitur. nam et corpus. \n quod futurum est in resurrectione sanctorum, spiritale appellat \n apostolus, ubi ait: seminatur corpus animale, surget \n corpus spiritale, eo quod miris modis ad omnem facilitatem \n et incorruptionem spiritui subdatur et sine ulla indigentia \n corporalium alimentorum solo uiuificetur spiritu, non \n quod incorpoream substantiam sit habiturum; neque enim et \n hoc corpus, quale nunc habemus, animae habet substantiam \n et hoc est quod anima, quia dictum est animale. item \n spiritus dicitur uel aer iste uel flatus eius, id est motus \n eius, sicut dictum est: ignis, grando, nix, glacies, spiritus \n tempestatis. dicitur etiam spiritus anima siue pecoris siue \n hominis, sicut scriptum est: et quis scit, spiritus filiorum \n hominis si ascendat ipse sursum, et spiritus pecoris \n si descendat ipse deorsum in terram? dicitur spiritus et \n ipsa mens rationalis, ubi est quidam tamquam oculus animae, \n ad quem pertinet imago et agnitio dei. unde dicit apostolus: \n renouamini spiritu mentis uestrae et induite nouum \n hominem, qui secundum deum creatus est, cum et \n alibi dicat de interiore homine: qui renouatur in agnitione \n dei secundum imaginem eius, qui creauit eum. \n item cum dixisset: igitur ipse ego mente seruio legi \n dei, carne autem legi peccati, alio loco eandem sententiam \n commemorans, caro, inquit, concupiscit aduersus \n spiritum et spiritus aduersus carnem, ut non ea quae \n uultis faciatis, quam dixit mentem, hunc etiam spiritum \n appellauit. dicitur spiritus etiam deus, sicut ait dominus in \n euangelio: spiritus est deus; et eos, qui adorant eum, \n in spiritu et ueritate oportet adorare.\n\n \n\n \n \n \n \n \n","8":"\n Ex his omnibus modis, quos commemorauimus, quibus \n appellatur spiritus, non traximus hoc uocabulum, quo appellauimus \n spiritale hoc uisionis genus, de quo nunc agimus, \n sed ex illo uno modo, quem inuenimus in epistula ad \n Corinthios, quo spiritus a mente distinguitar distinguitur euidentissimo \n testimonio. si enim orauero, inquit, lingua, spiritus \n meus orat; mens autem mea infructuosa est. cum ergo \n lingua intellegatur hoc loco dicere obscuras et mysticas \n significationes, a quibus si intellectum mentis remoueas nemo \n aedificatur audiendo, quod non intellegit \u2014 unde etiam dicit: \n qui enim loquitur lingua, non hominibus loquitur, \n sed deo; nemo enim audit, spiritus autem loquitur \n mysteria - satis indicat eam se linguam hoc loco appellare, \n ubi sunt significationes uelut imagines rerum ac similitudines, \n quae ut intellegantur indigent mentis obtutu. cum autem non \n intelleguntur, in spiritu eas dicit esse, non in mente: unde \n apertius ait: si benedixeris spiritu, qui subplet locum \n idiotae quomodo dicet \"amen\" super tuam benedictionem, \n quandoquidem nescit, quid dicas? quia ergo \n etiam lingua, id est membro corporis, quod mouemus in ore, \n cum loquimur, signa utique rerum dantur, non res ipsae \n proferuntur, propterea translato uerbo linguam appellauit \n quamlibet signorum prolationem, priusquam intellegantur: \n quo cum intellectus accesserit, qui mentis est proprius, fit \n reuelatio uel agnitio uel prophetia uel doctrina. proinde ait: \n si uenero ad uos linguis loquens, quid uobis prodero, \n nisi loquar uobis in reuelatione aut in agnitione aut\n\n \n\n \n \n \n in prophetia aut in doctrina? id est: cum signis, hoc est \n linguae accesserit intellectus, ut non spiritu tantum, sed etiam \n mente agatur quod agitur. \n \n \n","9":"\n Proinde, quibus signa per aliquas rerum corporalium \n similitudines demonstrabantur in spiritQ spiritu , nisi accesserat mentis \n officium, ut etiam intellegerentur, nondum erat prophetia; \n magisque propheta erat, qui interpretabatur, quod alius uidisset, \n quam ipse qui uidisset. unde adparet magis ad mentem pertinere \n prophetiam quam ad istum spiritum, qui modo quodam \n proprio uocatur spiritus, uis animae quaedam mente inferior, \n ubi corporalium rerum similitudines exprimuntur. itaque magis \n Ioseph propheta, qui intellexit, quid significarent septenae \n spicae et septenae boues, quam Pharao, qui eas uidit in \n somnis; illius enim spiritus informatus est, ut uideret, huius \n mens inluminata, ut intellegeret. ac per hoc in illo erat \n lingua, in isto prophetia, quia in illo rerum imaginatio, in \n isto imaginationum interpretatio. minus ergo propheta, qui \n rerum, quae significantur, sola ipsa signa in spiritu per rerum \n corporalium imagines uidet, et magis propheta, qui solo \n earum intellectu praeditus est; sed maxime propheta, qui \n utroque praecellit, ut et uideat in spiritu corporalium rerum \n significatiuas similitudines et eas uiuacitate mentis intellegat, sicut \n Danihelis excellentia temtata est et probata qui regi \n et somnium, quod uiderat, dixit et, quid significaret, aperuit. \n et ipsae quippe imagines corporales in spiritu eius expressae\n\n \n\n \n \n \n sunt et earum intellectus reuelatus in mente. ex hoc ergo \n modo, quo appellatur in ista distinctione spiritus, secundum \n quem dixit apostolus: orabo spiritu, orabo autem et \n mente, ut et signa rerum formarentur in spiritu et eorum \n refulgeret intellectus in mente: secundum hanc, inquam, \n distinctionem spiritale nunc appellauimus tale genus uisorum, \n quali etiam corporum absentium imagines cogitamus. \n \n \n","10":"\n Intellectuale autem illud excellentius, quod mentis est \n proprium. nec mihi occurrit omnino ita pluribus modis dici \n posse intellectum, sicut spiritum multis modis appellatura \n esse conperimus; siue autem intellectuale dicamus siue intellegibile, \n hoc idem significamus. quamquam nonnihil interesse \n nonnulli uoluerint, ut intellegibilis sit res ipsa, quae solo \n intellectu percipi potest. intellectualis autem mens, quae \n intellegit; sed esse aliquam rem quae solo intellectu cerni \n possit ac non etiam intellegat magna et difficilis quaestio est. \n esse autem rem, quae intellectu percipiat et non etiam \n intellectu percipi possit, non arbitror quemquam uel putare \n uel dicere; mens quippfe quippe non uidetur nisi mente. quia ergo \n uideri potest, intellegibilis, quia et uidere, intellectualis est \n secundum illam distinctionem. quapropter sequestrata illa \n difficillima quaestione, utmm sit aliquid, quod tantum intellegatur \n nec intellegat, nunc intellectuale et intellegibile sub \n eadem significatione appellamus. \n \n \n","11":"\n Tria igitur ista genera uisorum, corporale, spiritale, \n intellectuale, singillatim consideranda sunt, ut ab iuferioribus inferioribus \n ratio ad superiora conscendat. iam quidem superius exemplum\n\n \n\n \n \n \n proposuimus, quo in una sententia omnia tria genera uideantur. \n cum enim legitur: diliges proximum tuum tamquam te \n ipsum, corporaliter litterae uidentur, spiritaliter proximus \n cogitatur, intellectualiter dilectio conspicitur. sed et litterae \n absentes possunt spiritaliter cogitari et proximus praesens \n potest corporaliter uideri, dilectio autem nec per substantiam \n suam potest oculis corporis cerni nec per imaginem corpori \n similem spiritu cogitari, sed sola mente, id est intellectu, \n cognosci et percipi. corporalis sane uisio nulli horum generi \n praesidet, sed quod per eam sentitur, illi spiritali tamquam \n praesidenti nuntiatur. nam cum aliquid oculis cernitur, continuo \n fit imago eius in spiritu; sed non dinoscitur facta, nisi \n cum ablatis oculis ab eo, quod per oculos uidebamus, imaginem \n eius in animo inuenerimus. et siquidem spiritus \n inrationalis est, ueluti pecoris, hoc usque oculi nuntiant; si \n autem anima rationalis est, etiam intellectui nuntiatur, qui \n et spiritui praesidet, ut, si illud, quod hauserunt oculi atque \n id spiritui, ut eius illic imago fieret, nuntiauerunt, alicuius \n rei signum est, aut intellegatur continuo, quid significet, aut \n quaeratur, quoniam nec intellegi nec requiri nisi officio mentis \n potest. \n \n Uidit rex Baltasar articulos manus scribentis in pariete \n continuoque per corporis sensum imago rei corporaliter factae \n spiritui eius inpressa est atque ipso uiso facto ac praeterito \n illa in cogitatione permansit. uidebatur in spiritu et non \n intellegebatur, nec tunc intellectum erat hoc signum, cum \n corporaliter fieret atque oculis corporalibus adpareret, iam\n\n \n\n \n \n \n tamen signum esse intellegebatur id habens ex mentis officio. \n et quia requirebatur, quid significaret, etiam ipsam inquisitionem \n utique mens agebat. quo non conperto Danihel accessit \n et spiritu prophetico mente inlustrata perturbato regi, quid \n illo signo portenderetur, aperuit, ipse potius propheta per hoc \n genus uisionis, quod mentis est proprium, quam ille, qui et \n signum corporaliter factum corporaliter uiderat et transacti \n eius imaginem in spiritu cogitando cernebat nec aliquid intellectu \n poterat nisi nosse signum esse et, quid significaret, \n inquirere. \n \n \n Uidit Petrus in alienatione mentis uas quattuor lineis \n alligatum submitti de caelo, plenum uariis animalibus, cum \n audiuit et uocem: macta et manduca. qui cum redditus \n sensibus de uisu disceptaret, ecce quos Cornelius miserat \n nuntiauit ei spiritus dicens: ecce, uiri quaerunt te; sed \n surge, descende et uade cum illis, quia ego misi eos. \n qui cum uenisset ad Cornelium, quid in illa uisione intellexerit, \n ubi audierat: quae deus mundauit, tu ne communia \n dixeris, ipse indicauit dicens: et mihi deus \n ostendit neminem communem aut inmundum dicere \n hominem. cum ergo illum discum uideret alienatus a corporis \n sensibus, et illas uoces \u201emacta et manduca\" et \n \"quae deus mundauit, tu communia ne diieris dixeris * in \n spiritu audiebat. redditus autem corporis sensibus id ipsum, \n quod uisum atque auditum memoria tenuerat, in eodem spiritu \n cogitando cernebat. quae omnia non corporalia, sed corporalium \n imagines erant, siue cum primum in ipsa alienatione uisae\n\n \n\n \n \n \n sunt siue cum postea recordatae atque cogitatae. cum uero \n disceptabatur et requirebatur, ut illa signa intellegerentur, \n mentis erat actio conantis, sed deerat effectus, donec nuntiati \n sunt qui uenerunt a Cornelio; hac uero corporali etiam \n accedente uisione, cum et spiritus sanctus rursus in spiritu \n ei diceret: uade cum eis, ubi et illud signum ostenderat \n et inpresserat uoces, adiuta diuinitus mens intellexit, quid \n illis signis omnibus ageretur. his atque huius modi rebus \n diligenter consideratis satis adparet corporalem uisionem \n referri ad spiritalem eamque spiritalem referri ad intellectualem. \n \n \n","12":"\n Sed cum uigilantes neque mente a sensibus corporis . \n alienata in uisione corporali sumus, discernimus ab ea \n uisione spiritalem, qua corpora absentia imaginaliter cogitamus, \n siue memoriter recordantes, quae nouimus, siue \n quae non nouimus et tamen sunt in ipsa spiritus cogitatione \n utcumque formantes siue quae omnino nusquam sunt pro \n arbitrio uel opinatione fingentes. ab his omnibus ita discernimus \n illa corporalia, quae uidemus et in quibus praesentibus \n sunt sensus corporis nostri, ut non dubitemus haec esse \n corpora, illas uero imagines corporum. cum autem uel nimia \n cogitationis intentione uel aliqua ui morbi, ut phreneticis per \n febrpm febrem accidere solet, uel conmixtione cuiusquam alterius \n spiritus seu mali seu boni ita corporalium rerum in spiritu \n exprimuntur imagines, tamquam ipsis corporis sensibus corpora \n praesententur manente tamen etiam in sensibus corporis \n intentione, sic uidentur, quae in spiritu fiunt imagines corporum, \n quemadmodum corpora ipsa per corpus, ita ut simul \n cernatur et homo aliquis praesens oculis et absens alius\n\n \n \n \n spiritu tamquam oculis. nam experti sumus sic adfectos et \n cum eis locutos, qui uere aderant, et cum aliis, qui non \n aderant, tamquam adessent. resipiscentes autem aliqui referunt, \n quod uidissent, aliqui non possunt; sic enim et somnia quidam \n obliuiscuntur, quidam meminerunt. quando autem penitus \n auertitur atque abripitur animi intentio a sensibus corporis, \n tunc magis dici extasis solet. tunc omnino quaecumque sint \n praesentia corpora etiam patentibus oculis non uidentur nec \n ullae uoces prorsus audiuntur: totus animi contuitus aut in \n corporum imaginibus est per spiritalem aut in rebus incorporeis \n nulla corporis imagine figuratis per intellectualem \n uisionem. \n \n Sed cum spiritalis uisio penitus alienato a sensibus corporis \n animo imaginibus corporalium detinetur siue in somnis siue \n in extasi, si nihil significant, quae uidentur, ipsius animae \n sunt imaginationes, sicut etiam uigilantes et sani et nulla \n alienatione moti multorum corporum, quae non adsunt sensibus \n corporis, cogitatione imagines uersant. uerum hoc \n interest, quod eas a praesentibus uerisque corporibus constanti \n adfectione discernunt. si autem aliquid significant, sine siue \n dormientibus exhibeantur siue uigilantibus, cum et oculis \n uident praesentia corpora et absentium imagines cernunt \n spiritu, tamquam oculis praesto sint, siue illa quae extasis \n dicitur alienato prorsus animo a sensibus corporis, mirus \n modus est, si conmixtione alterius spiritus fieri potest, ut ea, \n quae ipse scit, per huius modi imagines ei, cui miscetur, \n ostendat, sine siue intellegenti siue ut ab alio intellecta pandantur. \n si enim demonstrantur haec nec utique a corpore\n\n \n \n \n demonstrari possunt, quid restat, nisi ut ab aliquo spiritu demonstrentur? \n \n \n","13":"\n Nonnulli quidem uolunt animam humanam habere uim \n quandam diuinationis in se ipsa. sed si ita est, cur non \n semper potest, cum semper uelit? an, quia non semper \n adiuuatur, ut possit? cum ergo adiuuatur, numquid a nullo \n aut a corpore hoc adiuuari potest? proinde restat, ut ab \n spiritu adiuuetur. deinde quomodo adiuuatur? utrum in corpore \n fit aliquid, ut inde quasi relaxetur et emicet eius \n intentio, quo in id ueniat, ubi in se ipsa uideat significantes \n similitudines, quae ibi iam erant nec uidebantur, sicut multa \n habemus et in memoria, quae non semper intuemur? an fiunt \n illic, quae ante non fuerant, uel in aliquo spiritu sunt, quo \n illa erumpens et emergens ibi eas uideat? sed si iam in illa \n erant quasi proprie, cur eas etiam non consequenter intellegit? \n aliquando enim, immo plerumque non intellegit. an sicut \n spiritus eius adiutus est, ut eas in se uideret, ita et mens \n nisi adiuuetur ea, quae habet spiritus, intellegere non potest? \n an forte non corporea remouentur uel quasi relaxantur \n inpedimenta, ut suo inpetu anima in ea, quae uidenda sunt, \n exeratur, sed ipsa prorsus in haec adsumitur, siue tantum \n spiritaliter cernenda siue etiam intellectualiter cognoscenda? \n an aliquando in se ipsa uidet ista, aliquando per alterius \n spiritus conmixtionem? quidquid horum est, temere adfirmari \n non oportet. illud tamen dubium esse non debet corporales \n imagines, quae spiritu cernuntur, non semper signa esse \n aliarum rerum siue in uigilantibus sine siue in dormientibus sine siue \n\n \n\n \n \n \n in aegrotantibus; mirum est autem, si aliquando extasis fieri \n potest, ut non illae corporalium rerum similitudines aliquid \n significent. \n \n Non sane mirum est, si et daemonium habentes aliquando \n uera dicunt, quae absunt a praesentium sensibus: quod certe \n nescio qua occulta mistura eiusdem spiritus fit, ut tamquam \n unus sit patientis atque uexantis. cum autem spiritus bonus \n in haec uisa humanum spiritum adsumit aut rapit, nullo \n modo illas imagines signa rerum aliarum esse dubitandum \n est, et earum, quas nosse utile est; dei enim munus est. \n discretio sane difficillima est, cum spiritus malignus quasi \n tranquillius agit ac sine aliqua uexatione corporis adsumto \n humano spiritu dicit quod potest. quando etiam uera dicit et \n utilia praedicat, transfigurans se, sicut scriptum est: uelut \n angelum lucis, ad hoc, ut, cum illi in manifestis bonis \n creditum fuerit, seducat ad sua. hunc discerni non arbitror \n nisi dono illo, de quo ait apostolus, cum de diuersis dei \n muneribus loqueretur: alii diiudicatio spirituum. \n \n\n","14":"\n non \n enim magnum est tunc eum dinoscere, cum ad aliqua peruenerit \n uel perduxerit, quae sunt contra bonos mores uel \n regulam fidei; tunc enim a multis discernitur. illo autem \n dono in ipso primordio, quo multis adhuc bonus adparet, \n continuo diiudicatur an malus sit. \n \n Tamen et per corporalem uisionem et per imagines corporalium, \n quae demonstrantur in spiritu, et boni instruunt et \n mali fallunt. intellectualis autem uisio non fallitur; aut enim\n\n \n\n \n \n \n non intellegit, qui aliud opinatur quam est, aut, si intellegit, \n continuo uerum est. quid enim faciant oculi non habent, cum \n simile corpus uiderint, quod ab alio discernere non possint, \n aut quid faciat animi intentio, cum in spiritu facta fuerit \n corporis similitudo, quam non ualeat distinguere a corpore. \n sed adhibetur intellectus quaerens, quid illa significent uel \n utile doceant, et aut inueniens ad fructum suum peruenit \n aut non inueniens in disceptatione se tenet, ne aliqua perniciosa \n temeritate prolabatur in exitiabilem errorem. \n \n Iudicat autem sobrius intellectus diuinitus adiutus, quae \n uel quanta sint, in quibus etiam aliud putare quam est non \n sit animae perniciosum. neque enim putantium periculo et \n non potius ezitio exitio suo quisque a bonis putatur bonus, etiamsi \n occultus sit malus, si in rebus ipsis, id est in ipso bono, \n quo fit quisque bonus, non erretur, aut aliquid obest omnibus \n hominibus, quod, cum dormiunt, uera corpora esse arbitrantur, \n quorum similitudines in somnis uident; aut aliquid Petro \n obfuit, quod solutus a uinculis seque angelo deducente factum \n est repentino miraculo, ut putaret se uisum uidere. uel cum in \n illa extasi respondit: nequaquam, domine, quia numquam \n manducaui omne commune et inmundum, putans ea ipsa, \n quae in disco demonstrabantur, tamquam uera animalia. haec \n quando aliter inuenta fuerint quam putata sunt, cum uiderentur, \n non nos paenitet ita nobis fuisse uisa, ad non arguatur \n uel infidelitas dura uel opinatio uana siue sacrilega. quapropter \n et cum uisis corporalibus diabolus fallit, nihil obest, \n quod ludificantur oculi, si non erratur in ueritate fidei et\n\n \n\n \n \n \n intellegentiae sanitate, quae docet deus subditos sibi. aut si \n ludificet animam spiritali uisione imaginibus corporum, ut \n putet corpus esse, quod non est, aliquid obest animae, si \n perniciosae suasioni non consentiat. \n \n \n","15":"\n Unde aliquando tit iit quaestio de consensionibus somniantium, \n cum etiam concumbere sibi uidentur uel contra propositum \n suum uel contra etiam licitos mores: quod non contingit, \n nisi cum ea, quae uigilantes etiam cogitamus, non \n cum placito consensionis, sed, sicut etiam talia propter aliquid \n loquimur, sic admonentur in somnis et exprimuntur, ut eis \n caro naturaliter moueatur et, quod naturaliter conligit, per \n genitales uias emittat, sicut hoc ipsum dicere utique non \n possem, nisi etiam cogitarem. porro imagines rerum corporalium, \n quas necessario cogitaui, ut haec dicerem, si tanta \n expressione praesentarentur in somnis, quanta praesentantur \n corpora uigilantibus, fieret illud, quod sine peccato fieri a uigilante \n non posset. quis enim uel cum loquitur et postulante necessitate \n sermonis de suo concubitu aliquid dicit, possit non cogitare, quod \n dicit? porro ipsa phantasia, quae fit in cogitatione sermocinantis, \n cum ita expressa fuerit in uisione somniantis, ut inter illam \n et ueram conmixtionem corporum non discernatur, continuo \n mouetur caro et sequitur, quod eum motum sequi solet, cum \n hoc tam sine peccato fiat, quam sine peccato a uigilante \n dicitur, quod ut diceretur sine dubio cogitatum est. uerum \n tamen propter animae adfectionem bonam, quae desiderio \n meliore mundata multas interficit cupiditates, quae ad naturalem \n carnis motum non pertinent, quem casti uigilantes\n\n \n \n \n cohibent et refrenant, dormientes autem ideo non possunt, \n quia non habent in potestate quae admoueatur expressio corporalis \n imaginis, quae discerni non possit a corpore: propter \n illam ergo adfectionem animae bonam etiam in somnis quaedam \n eius merita clarent. nam etiam dormiens Salomon \n sapientiam praeposuit omnibus rebus eamque neglectis ceteris \n est precatus a domino; et, sicut scriptura testatur, placuit \n hoc coram domino nec distulit retributionem bonam pro \n desiderio bono. \n \n \n","16":"\n Quae cum ita sint, pertinet corporis sensus ad uisa \n corporalia, qui per quinque quasi riuulos distanter ualentes \n distribuitur, cum illud, quod est subtilissimum in corpore et \n ob hoc animae uicinius quam cetera, id est lux primum per \n oculos sola diffunditur emicatque in radiis oculorum ad \n uisibilia contuenda, deinde mixtura quadam primo cum aere \n puro, secundo cum aere caliginoso atque nebuloso, tertio \n cum corpulentiore humore, quarto cum terrena crassitudine \n quinque sensus cum ipso, ubi sola excellit, oculorum sensu \n efficit, sicut in libro quarto itemque in septimo disseruisse \n me recolo. est autem hoc caelum oculis conspicuum, unde \n luminaria et sidera effulgent, excellentius utique omnibus corporeis \n elementis, sicut oculorum sensus excellit in corpore. \n quia uero spiiitus spiritus omnis omni est corpore sine dubitatione \n praestantior, sequitur, ut non loci positione, sed naturae \n dignitate praestantior sit natura spiritalis isto corporeo caelo \n etiam illa, ubi rerum corporalium exprimuntur imagines.\n\n \n\n \n\n \n\n \n \n \n \n Hic existit quiddam mirabile, ut, cum prior sit corpore \n spiritus et posterior corporis imago quam corpus, tamen, quia \n illud, quod tempore posterius est, fit in eo, quod natura \n prius est, praestantior sit imago corporis in spiritu quam \n ipsum corpus in substantia sua. nec sane putandum est facere \n aliquid corpus in spiritu, tamquam spiritus corpori facienti \n materiae uice subdatur. omni enim modo praestantior est qui \n facit ea re, de qua aliquid facit. neque ullo modo spiritu \n praestantius est corpus, immo perspicuo modo spiritus corpore. \n quamuis ergo prius uideamus aliquod corpus, quod antea non \n uideramus, atque inde incipiat imago eius esse in spiritu \n nostro, quo illud cum absens fuerit recordemur, tamen eandem \n eius imaginem non corpus in spiritu, sed ipse spiritus in \n se ipso facit celeritate mirabili, quae ineffabiliter longe est a \n corporis tarditate; cuius imago mox, ut oculis uisum fuerit, \n in spiritu uidentis nullius puncti temporalis interpositione \n formatur. itemque in auditu, nisi auribus perceptae uocis \n imaginem continuo spiritus in se ipso formaret ac memoria \n retineret, ignoraretur secunda syllaba utmm secunda esset, \n cum iam prima utique nulla esset, quae percussa aure \n transierat . ac sic omnis locutionis usus, omnis cantandi \n suauitas, omnis postremo in actibus nostris corporalis motus \n dilapsus occideret neque ullum progressum nancisceretur, si \n transactos corporis motus memoriter spiritus non teneret, \n quibus consequentes in agendo conecteret: quos utique non \n tenet nisi imaginaliter a se factos in se. ipsarum etiam \n futurarum motionum imagines praeueniunt fines actuum\n\n \n \n \n nostrorum. quid enim agimus per corpus, quod non cogitando \n praeoccupauerit spiritus omniumque uisibilium operum similitudines \n in se ipso primitus uiderit et quodammodo disposuerit? \n \n \n","17":"\n Quae spiritales corporalium similitudines in animo \n nostro quemadmodum innotescant spiritibus etiam inmundis \n uel quid obstaculi anima nostra patiatur ex isto terreno corpore, \n ut eas inuicem in nostro spiritu uidere nequeamus, \n inuenire et explicare difficile est. certissimis tamen indiciis \n apud nos constitit enuntiatas a daemonibus cogitationes hominum: \n qui tamen, si uirtutum internam speciem possent in \n hominibus cernere, non temtarent; sicut illam in Iob nobilem \n ac mirabilem patientiam procul dubio si posset diabolus \n cernere, nollet a temtato utique superari. ceterum alicubi \n longe iam facta quod nuntiant, quae post aliquot dies uera \n esse firmentur, non est mirandum. possunt enim hoc efficere \n non solum acrimonia cernendi etiam corporalia inconparabiliter \n praestantiore quam nostra est, sed etiam ipsorum corporum \n longe utique subtiliorum mira uelocitate. \n \n Conperimus etiam in domo constitutum patientem spiritum \n inmundum dicere solere, quando ad eum uenire coepisset ex \n duodecim milibus presbyter et per omnia loca itineris ubi \n esset et quam propinquaret et quando ingrederetur et fundum \n et domum et cubiculum, donec in conspectu eius adstaret. \n quae omnia, etsi non oculis patiens ille cernebat, tamen nisi \n aliquo modo cerneret, non tam ueraciter enuntiaret. erat\n\n \n\n \n\n \n \n \n autem iste febriens et tamquam in phrenesi ista dicebat. et \n forte reuera phreneticus erat, sed propter ista daemonium pati \n putabatur. nullum refectionis cibum accipiebat a suis, sed a \n solo illo presbytero. resistebat etiam suis uiolenter, quantum \n ualebat; illo solo presbytero ueniente quiescebat, illi tantum \n subditus erat et subdite respondebat. nec tamen eidem saltem \n presbytero illa cessit mentis alienatio siue daemonium, nisi \n cum sanus esset a febribus, sicut phrenetici sanari solent, \n nec aliquando postea tale aliquid passus est. \n \n Nouimus etiam sine dubitatione phreneticum futuram \n mortem cuiusdam feminae praedixisse, non sane specie diuinandi, \n sed tamquam factum ac praeteritum recolens. nam cum \n eius apud eum commemoratio fieret, \"mortua est\", inquit, \n \"ego eam uidi efferri, hac cum eius corpore transierunt\", \n cum illa incolumis uiueret; post paucos autem dies repente \n defuncta est et per eum locum elata est, qua ille praedixerat. \n \n Fuit item apud nos puer, qui in exordio pubertatis dolorem \n acerrimum genitalium patiebatur medicis nequaquam ualentibus, \n quid illud esset, agnoscere, nisi quod neruus ipse introrsum \n reconditus erat, ita ut nec praeciso praeputio, quod inmoderata \n longitudine propendebat, adparere potuerit, sed postea uix \n esset inuentus. humor autem uiscosus et acer exudans testes \n et inguina urebat. sed acutum dolorem non continuum\n\n \n \n \n patiebatur: at cum patiebatur, eiulabat uehementer cum iactatione \n membrorum mente sanissima, sicut in cruciatibus corporalium \n dolorum fieri solet. deinde inter uoces suas abripiebatur ab \n omnibus sensibus et iacebat patentibus oculis neminem circumstantium \n uidens, ad nullam uellicationem se mouens. post \n aliquantum tamquam euigilans nec iam dolens quae uiderat \n indicabat. tum interpositis paucis diebus eadem patiebatur. \n in omnibus sane uel paene omnibus uisionibus suis duos se \n dicebat uidere, unum prouectioris aetatis, alterum puerum, a \n quibus ei uel dicebantur uel demonstrabantur, quae se audisse \n et uidisse narrabat. \n \n Uidit quodam die piorum psallentium laetitiam in luce \n mirabili et inpiorum in tenebris diuersas et atrocissimas \n poenas illis ducentibus et ostendentibus et felicitatis aliorum \n aliorumque infelicitatis meritum insinuantibus. hoc autem \n uidit die dominico paschae, cum per totam quadragesimam \n nihil doluisset, cui uix interuallo tridui antea parcebatur . \n uiderat autem in ipso ingressu quadragesimae illos promittentes \n sibi, quod per quadraginta dies nullum sensurus esset \n dolorem; postea ipsi ei dederunt tamquam medicinale consilium, \n ut ei praeputii longitudo praecideretur, quo facto diu \n non doluit. cum uero iterum similiter doleret et similia uidere \n coepisset, accepit ab eis rursus consilium, ut in mare pube \n tenus intraret et post aliquantam moram inde discederet, \n promittentibus sane, quod iam deinceps uehementem illum\n\n \n \n \n dolorem non esset passurus, sed solius illius uiscosi humoris \n molestiam; atque ita secutum est. nec umquam talem aliquam \n postea passus est auersionem mentis a sensibus nec tale \n aliquid uidit nisi antea cum in mediis doloribus et horrendis \n uocibus repente obmutescens abriperetur. postea tamen medicis \n cetera curantibus et sanantibus non permansit in proposito \n sanctitatis. \n \n \n","18":"\n Istarum uisionum et diuinationum causas et modos \n uestigare si quis potest certoque conprehendere, eum magis \n audire uellem quam de me expectari, ut ipse dissererem. quid \n tamen putem, ita ut nec docti me tamquam confirmantem \n derideant nec indocti tamquam docentem accipiant, sed utrique \n disceptantem et quaerentem potius quam scientem, non \n occultabo. ego uisa ista omnia uisis conparo somniantium. \n sicut enim aliquando et haec falsa, aliquando autem uera \n sunt, aliquando perturbata, aliquando tranquilla, ipsa autem \n uera aliquando futuris omnino similia uel aperte dicta, aliquando \n obscuris significationibus et quasi figuratis locutionibus \n praenuntiata, sic etiam illa omnia. sed amant homines inexperta \n mirari et causas insolitorum requirere, cum cotidiana plerumque \n talia saepe etiam latentioris originis nosse non curent. \n nam quemadmodum in uocibus, hoc est signis, quibus in \n loquendo utimur, audito uerbo inusitato quaerunt primo, quid \n sit, hoc est quid significet, quo cognito deinde quaerunt, \n unde ita dictum sit, cum tam multa sine cura nesciant, quae \n in usu sermonis habent, unde ita sint dicta: sic cum aliquid\n\n \n \n \n inusitatum in rebus acciderit siue corporalibus siue spiritalibus, \n causas rationemque sollicite inquirunt et sibi reddi a \n doctoribus flagitant. \n \n Soleo autem, cum me quisque interrogat, uerbi gratia, quid \n sit catus, et respondeo \"prudens uel acutus\", nec ei sufficit, \n sed pergit quaerere, unde dictus sit catus, uicissim referre et \n quaerere, unde dictus sit acutus. quod nihilominus utique \n ignorabat, sed, quia usitatum nomen erat, patienter eius \n originem nesciebat; quod autem nouum insonuit auribus, parum \n putat nosse, quid significando ualet, nisi etiam unde dicatur \n exquirat. quisquis ergo ex me quaerit, unde uisa corporalibus \n similia in extasi adpareant, quae raro accidit animae, uicissim \n quaero, unde adpareant dormientibus, quae cotidie sentit \n anima, et nemo istuc aut non multum curat inquirere. quasiuero \n ideo minus mira sit talium natura uisorum, quia cotidiana \n est, aut ideo minus curanda, quia omnium est; aut \n si recte faciunt, qui ista non quaerunt, rectius fecerint, si nec \n in illa curiosi sint. ego uero muHo amplius admiror multoque \n maxime stupeo, quanta celeritate ac facilitate in se anima \n fabricetur imagines corporum, quae per corporis oculos uiderit, \n quam somniantium uel etiam in extasi uisiones. quaecumque \n tamen illa natura uisorum est, procul dubio corpus non est. \n hoc nosse cui non sufficit, unde etiam existant inquirat ab \n aliis; me ignorare confiteor. \n \n \n","19":"\n Illud plane exemplorum experimentis conligi datur. sicut \n corporum pallor, rubor, tremor, uel etiam morbus aliquando\n\n \n \n \n a corpore habet causas, aliquando ab anima \u2014 et a corpore \n quidem, cum uel humor suffunditur uel cibus uel aliquid aliud \n corporis iniectum extrinsecus; ab anima uero, cum uel timore \n turbatur uel pudore confunditur uel irascitur uel amat uel \n si quid huius modi; nec inmerito, si id, quod animat et regit, \n etiam cum uehementius mouetur uehementius exagitat \u2014 ita \n et ipsi animae, ut in ea uisa pergat, quae non ei per sensus \n corporis nuntiantur, sed per incorporalem substantiam, et ita . \n pergat, ut non discernat, utrum corpora sint an similitudines \n corporum, aliquando a coipore accidit, aliquando ab spiritu: \n et a corpore quidem siue naturali uicissitudine, ut sunt uisa \n somniantium \u2014 dormire quippe a corpore est homini \u2014 sine siue \n aliqua mala ualetudine sensibus perturbatis, ut, cum a \n phreneticis simul et corpora uidentur et uisa similia corporibus, \n tamquam et ipsa prae oculis adsint, aut penitus \n interclusis, sicut saepe male facti morbo aliquo ingrauescente \n praesente corpore diu absentes, deinde hominibus redditi \n multa se uidisse dixerunt; ab spiritu uero, cum omnino \n sano atque integro corpore in alienationem rapiuntur, siue \n ita, ut et per sensus corporis corpora uideant et in spiritu \n quaedam similia, quae a corporibus non discernant, siue \n penitus auertantur a sensibus carnis et nihil per eos omnino \n sentientes illa spiritali uisione habitent in similitudinibus \n corporum. sed cum malus in haec arripit spiritus, aut daemoniacos \n facit aut arrepticios aut falsos prophetas; cum \n autem bonus, fideles mysteria loquentes aut accedente etiam\n\n \n \n \n intellegentia ueros prophetas aut ad tempus, quod per eos \n oportet ostendi, uidentes atque narrantes. \n \n \n","20":"\n Sed cum a corpore causa est, ut talia uisa cernantur, \n non ea corpus exhibet; neque enim habet eam uim, ut formet \n aliquid spiritale, sed sopito aut perturbato aut etiam intercluso \n itinere intentionis a cerebro, qua dirigitur sentiendi \n modus, anima ipsa, quae motu proprio cessare ab hoc opere \n non potest, quia per corpus non sinitur uel non plene sinitur \n corporalia sentire uel ad corporalia uim suae intentionis \n dirigere, spiritu corporalium similitudines agit aut intuetur \n obiectas. et si quidem ipsa eas agit, phantasiae tantum sunt, \n si autem obiectas intuetur, ostensiones sunt. denique cum \n oculi dolent uel eitincti extincti sunt, quia non est causa in sede \n cerebri, unde ipsa dirigitur intentio sentiendi, non fiunt huius \n modi uisiones, quamuis cernendis corporalibus obstaculum \n existat a corpore. magis enim caeci aliquid dormientes quam \n uigilantes uident; dormientibus quippe in cerebro consopitur \n uia sentiendi, quae intentionem ad oculos ducit, ideoque ipsa \n intentio in aliud auersa cernit uisa somniorum, tamquam \n species corporales adsint, ut sibi dormiens uigilare uideatur \n et non similia corporibus, sed ipsa corpora intueri se putet: \n cum autem uigilant caeci, ducitur per illa itinera intentio \n cernendi, quae cum ad loca uenerit oculorum non exeritur \n foras, sed ibi remanet, ut uigilare se sentiant potiusque esse \n in tenebris uigilando etiam per diem quam dormiendo siue \n per diem siue per noctem. nam et qui caeci non sunt, plerique\n\n \n \n \n patentibus oculis dormiunt nihil per eos uidentes, sed non \n ideo nihil uidentes. cum spiritu cernant uisa somniorum, si \n autem clausis oculis uigilent, neque dormientium praesto \n sunt uisionibus neque uigilantium. tantum tamen ualet, quod \n usque ad oculos eorum nec sopita nec perturbata nec interclusa \n peruenit a cerebro uia sentiendi et animae intentionem \n usque ad ipsas quamuis clausas fores corporis ducit, ut \n cogitentur quidem imagines corporum, sed nullo modo pro \n eis habeantur corporibus, quae per oculos sentiuntur. \n \n Tantum interest, ubi fiat inpedimentuin inpedimentum sentiendi corporalia, \n cum fit in corpore. si enim non fit nisi in ipsis aditibus et \n quasi ianuis sensuum, uelut in oculis, in auribus ceterisque \n sensibus corporis, sola inpeditur perceptio corporalium, non \n autem animae intentio in aliud sic auertitur, ut pro corporibus \n habeat imagines corporum; si autem causa est intus \n in cerebro, unde dirigantur uiae ad ea, quae foris sunt, sentienda, \n ipsius intentionis uasa sopiuntur uel turbantur uel intercluduntur, \n quibus nititur anima in ea, quae foris sunt, \n intuenda uel sentienda. quem nisum quoniam non amittit, \n tanta expressione format similia, ut imagines corporalium a \n corporalibus discernere non ualens, utrum in illis an in istis \n sit, nesciat et cum scit longe alio modo sciat, quam dum in \n cogitando uersantur siue occurrunt similitudines corporum: \n qui modus nisi ab expertis capi utcumque non potest. hinc \n enim erat, quod me dormiens in somnis uidere sciebam nec \n tamen illas corporalium rerum similitudines, quas uidebam, \n sic ab ipsis corporalibus discernebam, quemadmodum eas \n cogitantes etiam clausis oculis uel in tenebris constituti\n\n \n \n \n discernere solemus. tantum ualet ipsa animi intentio utrum \n perducatur usque ad sensus licet clausos an in ipso cerebro, \n unde in haec nititur, aliqua causa existente in aliud auertatur, \n ut, quamuia quamuis aliquando se nouerit non corpora, sed corporum \n similitudines cernere uel minus erudita etiam ipsa esse corpora \n existimans sentiat se non ea corpore, sed spiritu uidere, \n longe sit tamen ab effectione, qua suo corpori praesentatur: \n unde se norunt et caeci. uigilare, cum similitudines corporum \n cogitatas a corporibus, quae uidere non possunt, certa notione \n discernunt. \n \n \n \n","21":"\n Cum autem sano corpore nec somno sensibus consopitis \n aliquo occulto opere spiritali in ea uisa, quae similia \n sunt corporalibus, anima rapitur, non, quia modus diuersus \n est, ideo est etiam diuersa natura uisorum, cum et in illis \n causis, quae de corpore existunt, sit utique differentia et \n aliquando a contrario. nam phrenetici non dormiendo potius \n perturbatas habent sentiendi uias in capite, ut talia uideant, \n qualia somniantes uident, quorum dormiendo auertitur intentio \n a sensu uigilandi et in ea uidenda conuertitur. cum ergo illud \n fiat non dormiendo, hoc autem dormiendo, non tamen ea, \n quae uidentur, ex alio genere sunt quam ex natura spiritus, \n de quo uel in quo fiunt similitudines corporum. ita quamuis \n diuersa sit causa intentionis alienatae, quando sano corpore \n uigilantis occulta quadam ui spiritali anima rapitur, ut uice \n corporum expressas corporalium rerum similitudines in spiritu \n uideat, eadem tamen est natura uisorum. neque enim dici \n potest, cum causa in corpore est, tunc animam sine ulla\n\n \n \n \n praesensione futurorum ex se ipsa uersare imagines corporum, \n sicut etiam cogitando adsolet, cum uero in ea uidenda spiritu \n adsumitur, diuinitus haec demonstrari, quandoquidem aperte \n scriptura dicit: effundam de spiritu meo super omnem \n carnem, et iuuenes uisa uidebunt, et senes somnia \n somniabunt, diuinae operationi utrumque tribuens, et: \n angelus domini adparuit homini in somnis dicens: noli \n timere accipere Mariam coniugem tuam, et iterum: \n tolle puerum et uade in Aegyptum. \n \n \n","22":"\n Itaque bono quidem spiritu adsumi spiritum hominis \n ad has uidendas imagines, nisi aliqua significent, non puto; \n cum uero in corpore causa est, ut in eas expressius intuendas \n humanus intendatur spiritus, non semper aliquid significare \n credendum est, sed tunc significant, cum inspirantur a demonstrante \n spiritu sine siue dormienti siue aliquid aliud ex corpore, \n ut a carnis sensibus alienaretur, patienti. uigilantibus etiam \n neque ullo morbo adflictis nec furore exagitatis occulto \n quodam instinctu ingestas esse cogitationes, quas promendo \n diuinarent, non solum aliud agentes, sicut Caiphas pontifex \n prophetauit, cum eius intentio non haberet uoluntatem prophetandi, \n uerum etiam id suscipientes, ut diuinandi modo \n aliquid dicerent, nouimus. \n \n Nam quidam iuuenes iocando, ut fallerent, ubi peregrini \n iter agebant, mathematicos se esse finxerunt, ignorantes \n omnino, utrum duodecim signa dicerentur. qui cum hospitem \n suum mirari cernerent, quae dicebant, et adtestari esse\n\n \n\n \n \n \n uerissima, audacius in plura progressi sunt. at ille adtestans \n ad omnia mirabatur. postremo ab eis de filii salute quaesiuit, \n quem diu absentem desiderabat et, quod inopinate tardaret, \n ne quid ei accidisset, sollicitus erat. at illi non curantes, \n quid post eorum abscessum ueri cognosceretur, dum tamen \n in praesentia laetum hominem redderent, mox profecturi \n responderunt saluum ac propinquantem et eo ipso die, quo \n haec loquebantur, esse uenturum; neque enim metuebant, ne \n cum totus dies peractus esset eos ille redarguendos postera \n die sequeretur. quid multa? dum iam abire disponerent, ecce, \n subito adhuc eis illic positis uenit. \n \n Item alius ante symphoniacum saltabat, ubi erant multa \n idola per quandam paganorum sollemnitatem, non aliquo \n . spiritu adreptus, sed imitatione ludicra adrepticios aemulatus \n scientibus circumstantibus et spectantibus. moris enim erat, \n ut ante prandium peractis sacrificiis agitatisque fanaticis, si \n qui adulescentes post prandium uellent eo more ludere, nullus \n prohiberetur. ille ergo inter saltandum facto sibi silentio \n iocabundus et ridente multitudine circumseptus ea nocte, quae \n inpendebat, in ea silua, quae iuxta erat, hominem a leone \n interemtum iri, ad cuius cadauer spectandum inlucescente die \n confluxuram turbam et illius sollemnitatis locum deserturam \n praedixit. et factum est, cum satis cunctis, qui aderant, in \n omnibus eius motibus claruisset hoc eum ludendo et iocando \n nusquam perturbata uel alienata mente diiisse dixisse ipso etiam\n\n \n \n \n tanto amplius mirante, quod accidit, quanto magis nosset, \n quo id animo atque ore protulerit. \n \n Quonam modo haec uisa in spiritum hominis ueniant, \n utrum ibi primitus formentur an formata ingerantur et quadam \n coniunctione cernantur, ut sic hominibus angeli ostendant \n cogitationes suas et corporalium rerum similitudines, quas in \n suo spiritu futurorum cognitione praeformant, quemadmodum \n et ipsi nostras cogitationes non utique oculis, quia non corpore, \n sed spiritu uident, uerum hoc intersit, quod illi nostras, \n etiam si nolimus, nouerunt, nos autem ipsorum, nisi ostendantur, \n nosse non possumus \u2014 quia sic eas, ut opinor, \n habent in potestate occultare spiritalibus modis, quemadmodum \n nos quibusdam interiectis obstaculis nostra corpora, \n ne aliorum oculis uideantur, abscondimus \u2014 et quid fiat in \n spiritu nostro, ut aliquando cernantur tantummodo significantes \n imagines sed, utrum aliquid significent, ignoretur, aliquando \n autem aliquid significare sentiantur, sed quid significent nesciatur, \n aliquando uero tamquam pleniore demonstratione anima \n humana et spiritu ipsas et mente quid significent uideat: et \n scire difficillimum est et, si iam sciamus, disserere atque \n explicare operosissimum. \n \n \n","23":"\n Quod autem nunc insinuare satis arbitror, certum est \n esse spiritalem quandam naturam in nobis, ubi corporalium \n rerum formantur similitudines, siue cum aliquod corpus sensu \n corporis tangimus, et continuo formatur eius similitudo in \n spiritu memoriaque reconditur; siue cum absentia corpora \n iam nota cogitamus, ut ex eis formetur quidam spiritalis \n aspectus, quae iam erant in spiritu et antequam ea\n\n \n \n \n cogitaremus; sine cum eorum corporum, quae non nouimus, sed \n tamen esse non dubitamus, similitudines non ita ut sunt \n illa, sed ut occurrit, intuemur; siue cum alia, quae uel non \n sunt uel esse nesciuntur, pro arbitrio uel opinatione cogitamus; \n siue unde unde neque id agentibus neque uolentibus nobis \n uariae formae corporalium similitudinum uersantur in animo; \n siue cum aliquid corporaliter acturi ea ipsa disponimus, quae \n in illa actione futura sunt, et omnia cogitatione antecedimus; \n siue iam in ipso actu, uel cum loquimur uel cum facimus, \n omnes corporales motus, ut exeri possint, praeueniuntur \n similitudinibus suis intus in spiritu: neque enim ulla uel \n breuissima syllaba in ordine suo nisi prospecta sonuisset; \n sine cum a dormientibus somnia uidentur uel nihil uel aliquid \n significantia; siue cum ualetudine corporali turbatis intrinsecus \n itineribus sentiendi imagines corporum spiritus neris ueris \n corporibus ita miscet, ut internosci uel uix possint uel omnino \n non possint et aut significent aliquid aut sine ulla significatione \n oboriantur; siue prorsus ingrauescente aliquo morbo uel dolore \n corporis et intercludente intus uias, quibus animae, ut per \n carnem sentiret, exerebatur ac nitebatur intentio, altius quam \n somno absentato spiritu corporalium rerum existunt aut \n monstrantur imagines uel significantes aliquid uel sine ulla \n significatione adparentes; siue nulla ex corpore causa existente, \n sed adsumente atque rapiente aliquo spiritu tollitur anima in \n huius modi uidendas similitudines corporum, miscens eis uisa \n corporalia, cum simul etiam corporis sensibus utitur; siue \n ita spiritu adsumente alienatur ab omni corporis sensu et \n auertitur, ut solis similitudinibus corporum spiritali uisione \n teneatur, ubi nescio utrum possint aliqua nihil significantia uideri.\n\n \n \n \n \n \n","24":"\n Haec igitur natura spiritalis, in qua non corpora, sed \n corporum similitudines exprimuntur, inferioris generis uisiones \n habet quam illud mentis atque intellegentiae lumen, quo et \n ista inferiora diiudicantur et ea cernuntur, quae neque sunt \n corpora nec ullas gerunt formas similes corporum, uelut ipsa \n mens et omnia omnis animae adfectio bona, cui contraria sunt eius \n uitia, quae recte culpantur atque damnantur in hominibus. \n quo enim alio modo ipse intellectus nisi intellegendo conspicitur? \n ita et caritas, gaudium, pax, longanimitas, \n benignitas, bonitas, fides, mansuetudo, continentia et \n cetera huius modi, quibus propinquatur deo, et ipse deus, ex \n quo omnia, per quem omnia, in quo omnia. \n \n Quamquam itaque in eadem anima fiant uisiones, siue quae \n sentiuntur per corpus, sicut hoc corporeum caelum et terra \n et quaecumque in eis nota esse possunt, quemadmodum possunt, \n siue quae spiritu uidentur similia corporum, de quibus multa \n iam diximus, sine cum mente intelleguntur, quae nec corpora \n sunt nec similitudines corporum, habent utique ordinem suum \n et est aliud alio praecellentius. praestantior est enim uisio \n spiritalis quam corporalis et rursus praestantior intellectualis \n quam spiritalis. corporalis enim sine spiritali esse non potest, \n quandoquidem momento eodem, quo corpus sensu corporis \n tangitur, fit etiam in animo tale aliquid, non quod hoc sit, \n sed quod simile sit: quod si non fieret, nec sensus ille esset, \n quo ea, quae extrinsecus adiacent, sentiuntur. neque enim \n corpus sentit, sed anima per corpus, quo uelut nuntio utitur \n ad formandum in se ipsa, quod extrinsecus nuntiatur. non \n potest itaque fieri uisio corporalis, nisi etiam spiiitalis spiritalis simul\n\n \n\n \n \n \n fiat; sed non discernitur, nisi cum fuerit sensus ablatus a \n corpore, ut id, quod per corpus uidebatur, inueniatur in spiritu. \n at uero spiritalis uisio etiam sine corporali fieri potest, \n cum absentium corporum similitudines in spiritu adparent et \n finguntur multae pro arbitrio uel praeter arbitrium demonstrantur. \n item spiritalis uisio indiget intellectuali, ut diiudicetur, \n intellectualis autem ista spiritali inferiore non indiget. \n ac per hoc spiritali corporalis, intellectuali autem utraque \n subiecta est. cum ergo legimus: spiritalis omnia diiudicat, \n ipse autem a nemine diiudicatur, non secundum spiritum, \n a quo mens discernitur, sicut illud quod dictum est: orabo \n spiritu, orabo et mente, sed ei ilJa illa notione debemus \n accipere, qua dictum est: reno namini uamini autem spiritu mentis \n uestrae. iam enim supra docuimus alio modo et ipsam \n mentem spiritum dici, secundum quam spiritalis omnia diiudicat. \n quapropter non absurde neque inconuenienter arbitror \n spiritalem uisionem inter intellectualem et corporalem tamquam \n medietatem quandam obtinere. puto enim non incongruenter \n medium dici, quod corpus quidem non est, sed simile \n est corporis, inter illud, quod uere corpus est, et illud, quod \n nec corpus est nec simile corporis. \n \n \n","25":"\n Inluditur autem anima similitudinibus rerum non \n . earum uitio, sed opinionis suae, cum adprobat quae similia \n sunt pro his, quibus similia sunt, ab intellegentia deficiens. \n fallitur ergo in uisione corporali, cum in ipsis corporibus \n fieri putat, quod fit in corporis sensibus \u2014 sicut nauigantibus \n uidentur in terra moueri quae stant et intuentibus caelum \n stare sidera, quae mouentur, et diuaricatis radiis oculorum \n duae lucernae species adparere et in aqua remus infractus\n\n \n\n \n\n \n\n \n \n \n et multa huius modi \u2014 aut cum putat hoc esse, quod similiter \n coloratum est uel similiter sonat uel olet uel sapit uel tangitur \u2014 \n hinc enim et medicamentum aliquod ceratum coctum in caccabo \n putatur legumen et sonitus transeuntis uehiculi putatur ex \n tonitru et, si nullis aliis sensibus exploretvr exploretur , sed soli adiaceat \n olfactui, citrium putatur herba, quae aocatur uocatur apiaria, et cibus \n aliquo dulciculo suco adfectus putatur melle conditus et \n ignotus anulus contrectatus in tenebris putatur aureus, cum \n sit aereus uel argenteus \u2014 aut cum repentinis inopinatisque \n corporalibus uisis anima turbata uel in somnis uidere se putat \n uel aliquo eius modi gpiritali spiritali uiso adfici: unde in omnibus \n corporalibus uisis et aliorum sensuum. contestatio et maxime \n ipsius mentis atque rationis adhibetur, ut, quod in hoc rerum \n genere uerum est, inueniatur quantum inueniri potest. in \n uisione autem spiritali, id est in corporum similitudinibus, \n quae spiritu uidentur, fallitur anima, cum ea, quae sic uidet, \n ipsa corpora esse arbitratur uel, quod sibi suspicione falsaque \n coniectura finxerit, hoc etiam in corporibus putat, quae non \n uisa coniectat. at uero in illis intellectualibus uisis non \n fallitur. aut enim intellegit, et uerum est; aut, si uerum non \n est, non intellegit: unde aliud est in his errare, quae uidet, \n aliud ideo errare, quia non uidet. \n \n \n","26":"\n Quapropter cum rapitur anima in ea uisa, quae spiritu \n cernuntur similia corporalibus, ita ut omnino a sensibus \n corporis auertatur amplius quam in somno solet, sed minus \n quam in morte, iam diuinae admonitionis est et adiutorii, ut \n se non corpora, sed uisa corporum similia spiritaliter nouerit \n cernere, sicuti qui se in somnis uidere, etiam antequam\n\n \n \n \n euigilent , sciunt. ibi si etiam uidentur futura, ita ut omnino \n futura noscantur, quorum imagines praesentes uidentur siue \n ipsa hominis mente diuinitus adiuta siue aliquo inter ipsa \n uisa quid significent exponente, sicut in Apocalypsi Iohanni \n exponebatur, magna reuelatio est, etiamsi forte ignoret ille, \n cui haec demonstrantur, utrum e corpore exierit an adhuc \n sit in corpore, sed spiritu a sensibus corporis alienato ista \n uideat; potest enim sic raptus id ignorare, si ei et hoc non \n ostendatur. \n \n Porro autem, si quemadmodum raptus est a sensibus corporis, \n ut esset in istis similitudinibus corporum, quae spiritu \n uidentur, ita et ab ipsis rapiatur ut in illam quasi regionem \n intellectualium uel intellegibilium subuehatur, ubi sine ulla \n corporis similitudine perspicua ueritas cernitur, nullis opinionum \n falsarum nebulis offuscatur, ibi uirtutes animae non sunt \n operosae ac laboriosae; neque enim opere temperantiae libido \n frenatur aut opere fortitudinis tolerantur aduersa aut opere \n iustitiae iniqua puniuntur aut opere prudentiae mala deuitantur. \n una ibi et tota uirtus est amare quod uideas et summa \n felicitas habere quod amas. ibi enim beata uita in fonte suo \n bibitur, unde aspergitur aliquid huic humanae uitae, ut in \n temtationibus huius saeculi temperanter, fortiter, iuste prudenterque \n uiuatur. propter illud quippe adipiscendum, ubi \n secura quies erit et ineffabilis uisio ueritatis, labor suscipitur\n\n \n\n \n\n \n \n \n et continendi a uoluptate et sustinendi aduersitates et subueniendi \n indigentibus et resistendi decipientibus. ibi uidetur \n claritas domini non per uisionem significantem siue corporalem, \n sicut uisa est in monte Sina, siue spiritalem, sicut uidit \n Esaias uel Iohannes in Apocalypsi, sed per speciem non per \n aenigmata, quantum eam capere humana mens potest, secundum \n adsumentis dei gratiam, ut os ad os loquatur deus ei quem \n dignum tali conloquio fecerit, non os corporis, sed mentis, \n sicut intellegendum arbitror, quod de Moyse scriptum est. \n \n \n","27":"\n Concupiuerat enim, sicut in Exodo legimus, uidere deum, \n non utique sicut uiderat in monte nec sicut uidebat in tabernaculo, \n sed in ea substantia, qua deus est, nulla adsumta \n corporali creatura, quae mortalis carnis sensibus praesentetur, \n neque in spiritu figuratis similitudinibus corporum, sed per \n speciem suam, quantum eam capere creatura rationalis et \n intellectualis potest seuocata ab omni corporis sensu, ab \n omni significatiuo aenigmate spiritus. sic enim scriptum est: \n si ergo inueni gratiam in conspectu tuo, ostende mihi \n temet ipsum, manifeste uideam te, cum paulo superius \n legatur: et locutus est dominus ad Moysen facie ad \n faciem, sicut quis loquitur ad amicum suum. sentiebat \n ergo, quid uidebat et quod non uidebat desiderabat. nam et paulo \n post, cum dixisset ei deus: inuenisti enim gratiam in \n conspectu meo, et scio te prae omnibus, respondit\n\n \n\n \n \n \n ei: ostende mihi claritatem tuam. et tunc quidem responsum \n accepit a domino figuratum, de quo nunc longum \n est disputare, quando ei dixit: non poteris uidere faciem \n meam et uiuere; non enim uidebit homo faciem meam \n et uiuet. deinde subiecit et ait illi: ecce locus penes \n me, et stabis supra petram; statim ut transiet mea \n maiestas, et ponam te in specula petrae et tegam \n manu mea super te, donec transeam; et auferam \n manum et tunc uidebis posteriora mea; nam facies \n mea non adparebit tibi. nec tamen secuta scriptura hoc \n etiam corporaliter factum esse narrauit satisque per hoc \n demonstratum est figurate dictum esse in ecclesiae significationem. \n ipse est enim locus penes dominum, quia ecclesia est \n templum eius et ipsa aedificata est super petram, et cetera, \n quae ibi dicta sunt, eidem iutellegentiae intellegentiae congruunt. nisi \n tamen concupitam et desideratam dei claritatem Moyses \n uidere meruisset, non in libro Numerorum diceret deus ad \n Aaron et Mariam fratres eius: audite uerborum meorum: \n si fuerit propheta uester, in uisione illi dominus cognoscar \n et in somno loquar illi! non ita, quomodo \n famulus meus Moyses in tota domo mea fidelis est; \n os ad os loquar ad illum in specie et non per aenigmata, \n et claritatem domini uidit. neque enim hoc \n secundum substantiam corporis, quae carnis sensibus praesentatur, \n intellegendum est; nam utique sic loquebatur ad \n \n \n Moysen faci-e ad faciem, contra in contra, quando tamen\n\n \n\n \n \n \n dixit ei: ostende mihi temet ipsum, et nunc etiam ad \n ipsos, quos obiurgabat et quibus Moysi meritum ita praeferebat, \n sic loquebatur per creaturam corporalem praesentatam \n sensibus carnis. illo ergo modo in illa specie, qua deus est, \n longe ineffabiliter secretius et praesentius loquitur locutione \n ineffabili, ubi eum nemo uiuens uidet uita ista, qua mortaliter \n uiuitur in istis sensibus corporis, sed nisi ab hac uita quisque \n quodammodo moriatur siue omnino exiens de corpore siue \n ita auersus et alienatus a carnalibus sensibus, ut merito \n nesciat, sicut apostolus ait, utrum in corpore an extra corpus \n sit, cum in illam rapitur et subuehitur uisionem. \n \n \n","28":"\n Quapropter si hoc tertium uisionis genus, quod superius \n est non solum omni corporali, quo per corporis sensus corpora \n sentiuntur, uerum etiam omni illo spiritali, quo similitudines \n corporum spiritu, non mente cernuntur, tertium caelum \n appellauit apostolus, in hoc uidetur claritas dei, cui uidendae \n corda mundantur. unde dictum est: beati mundicordes, \n quia ipsi deum uidebunt, non per aliquam corporaliter \n uel spiritaliter figuratam significationem tamquam per speculum \n in aenigmate, sed facie ad faciem, quod de Moyse dictum \n est \"os ad os\", per speciem scilicet, qua deus est quidquid \n est, quantulumcumque eum mens, quae non est quod ipse, \n etiam ab omni terrena labe mandata, ab omni corpore et \n similitudine corporis alienata et abrepta capere potest: a quo \n peregrinamur mortali et corruptibili onere grauati, quamdiu\n\n \n\n \n \n \n per fidem ambulamus, non per speciem et cum hic iuste \n uiuimus. cur autem non credamus, quod tanto apostolo \n gentium doctori, rapto usque ad istam excellentissimam \n uisionem, uoluerit deus demonstrare uitam, in qua post hanc \n uitam uiuendum est in aeternum? et cur non dicatur iste \n paradisus excepto illo, in quo corporaliter uixit Adam inter \n ligna nemorosa atque fructuosa? quandoquidem et ecclesia, \n quae nos congregat in caritatis sinum, paradisus dicta est \n cum fructu pomorum. sed hoc figurate dictum est, tamquam \n illo paradiso, ubi proprie fuit Adam, ecclesia significata \n sit per formam futuri. quamquam diligentius considerantibus \n fortassis occurrat illo paradiso corporali, in quo \n Adam corporaliter fuit, et istam uitam sanctorum significatam, \n quae nunc agitur in ecclesia, et illam, quae post hanc erit \n in aeternum: sicut Hierusalem, quae interpretatur \"uisio \n pacis\" et tamen terrena quaedam ciuitas demonstratur, \n significat Hierusalem matrem nostram aeternam in caelis \n siue in his, qui spe salui facti sunt et quod non uident \n sperantes per patientiam expectant, secundum quos multi filii \n desertae magis quam eius, quae habet uirum, siue in ipsis \n angelis sanctis per ecclesiam multiformis sapientiae dei, cum \n quibus post hanc peregrinationem sine labore et sine fine \n uiuendum est. \n \n \n","29":"\n Si autem sic accipimus tertium caelum, quo apostolus \n raptus est, ut quartum etiam et aliquot ultra superius caelos \n esse credamus, infra quos est tertium hoc caelum, sicut eos\n\n \n\n \n \n \n alii septem, alii octo, alii nouem uel etiam decem perhibent \n et in ipso uno, quod dicitur firmamentum, multos gradatim \n esse confirmant ac per hoc corporeos esse uel ratiocinantur \n uel opinantur \u2014 de quorum ratione atque opinione nunc disserere \n longum est; potest autem fieri, ut. etiam in spiritalibus uel \n intellectualibus multos quosdam gradus quisquam esse contendat \n aut, si possit, ostendat eosque distinctos iuxta aliquem \n prouectum magis minusue inlustrium reuelationum \u2014 sed utcumque \n se ista habeant et accipiantur, ut libet, ab alio sic, ab alio \n autem sic, ego uisorum uel uisionum praeter ista tria genera \n aut corpore aut spiritu aut mente usque adhuc uel nosse \n uel docere non possum. sed quot et quantae singulorum \n generum sint differentiae, ut in unoquoque aliud alio gradatim \n superferatur, ignorare me fateor. \n \n \n","30":"\n Sicut autem in ista luce corporea est caelum, quod \n super terras suspicimus, unde luminaria clarent et sidera, quae \n corpora longe sunt meliora terrestribus, sic in illo genere \n spiritali, in quo uidentur corporum similitudines luce quadam \n incorporali ac sua, sunt quaedam excellentia et merito diuina. \n quae demonstrant angeli miris modis: utrum uisa sua facili \n quadam et jlraepotenti praepotenti iunctione uel conmixtione etiam nostra \n esse facientes, an scientes nescio quomodo nostram in spiritu \n nostro informare uisionem, difficilis perceptu et difficilior \n dictu res est. sunt autem alia uisa usitata et humana, quae\n\n \n \n \n siue ex ipso spiritu nostro multipliciter existunt siue ex corpore \n spiritui quodammodo suggeruntur, sicut fuerimus adfecti \n uel carne uel animo. non solum enim uigilantes homines \n curas suas cogitando uersant in similitudinibus corporum, \n uerum etiam dormientes hoc saepe somniant, quo indigent; \n nam et negotia sua gerunt ex animi cupiditate et epulis \n poculisque inhianter instant, si forte esurientes sitientesque \n dormierunt. quae omnia puto conparata illis angelicis demonstrationibua demonstrationibus \n sic habenda, ac si in ista natura corporum terrena \n caelestibus conparentur. \n \n \n \n","31":"\n Sic etiam in illo genere intellectualium uisorum alia \n sunt, quae in ipsa anima uidentur, uelut uirtutes, quibus \n uitia sunt contraria, sine siue permansurae, ut pietas, siue utiles \n . huic uitae et postea non futurae, sicut fides, qua credimus \n ea, quae nondum uidemus, et spes, qua futura cum patientia \n expectamus, et ipsa patientia, qua omnia toleramus aduersa, \n donec quo uol-umus ueniamus. istae quippe et huius modi \n uirtutes, quae nunc propter transigendam istam peregrinationem \n ualde necessariae sunt, non erunt in illa uita, propter quam \n adipiscendam sunt necessariae, et tamen etiam ipsae intellectualiter \n uidentur; neque enim aut corpora sunt aut species \n habent similes corporum. aliud autem est ipsum lumen, quo \n inlustratur anima, ut omnia uel in se uel in illo ueraciter \n intellecta conspiciat. nam illud iam ipse deus est, haec autem \n creatura, quamuis rationalis et intellectualis ad eius imaginem \n facta, quae cum conatur lumen illud intueri palpitat infirmitate\n\n \n \n \n et minus ualet. inde est tamen quidquid intellegit sicut ualet. \n cum ergo illuc rapitur et a carnalibus subtracta sensibus illi \n expressius uisioni praesentatur non spatiis localibus, sed modo \n quodam suo, etiam supra se uidet, quo adiuta uidet quidquid \n etiam in se intellegendo uidet. \n \n \n \n","32":"\n Si autem quaeritur, cum anima de corpore exierit, \n utrum ad aliqua loca corporalia feratur an ad incorporalia \n corporalibus similia, an uero nec ad ipsa, sed ad illud, quod \n et corporibus et similitudinibus corporum est excellentius, \n cito quidem responderim ad corporalia loca eam uel non feni ferri \n nisi cum aliquo corpore uel non localiter ferri. iam utrum \n habeat aliquod corpus, cum de hoc corpore exierit, ostendat \n qui potest; ego autem non puto. ad spiritalia uero pro \n meritis fertur aut ad loca poenalia similia corporibus, qualia \n saepe demonstrata sunt his, qui rapti sunt a corporis sensibus \n et mortuis similes iacuerunt et infernas poenas uiderunt, cum \n et ipsi in se ipsis gererent quandam similitudinem corporis \n sui, per quam possent ad illa ferri et talia similibus experiri. \n neque enim uideo, cur habeat anima similitudinem corporis \n sui, cum iacente sine sensu ipso corpore nondum tamen \n penitus mortuo uidet talia, qualia multi ex illa subductione \n uiuis redditi narrauerunt, et non habeat, cum perfecta morte \n penitus de corpore exierit. aut ergo ad iila illa fertur poenalia aut \n ad illa itidem similia corporalibus nec tamen poenarum, sed \n quietis atque gaudiorum.\n\n \n \n \n \n \n Neque enim recte dici potest uel illas falsas esse poenas \n uel illam falsam requiem atque laetitiam: tunc enim et falsa \n sunt, quando per opinationis errorum alia pro aliis putantur. \n nam Petrus non solum cum discum illum uidebat et in eo \n non similitudines corporum, sed corpora putabat, in hoc utique \n fallebatur, uerum etiam cum alio tempore ab angelo solutus \n e uinculis ibat in corpore ambulans et praesentatus corporalibus \n formis et putabat se uisum uidere, nihilominus fallebatur. \n nam et illae in disco erant spiritales formae corporalibus \n similes et ista corporalis expressio soluti de uinculis \n propter miraculum spiritali similis erat. fallebatur autem \n anima in utrisque, nonnisi cum alia pro aliis adprobaret. \n quamuis ergo non sint corporalia, sed similia corporalibus, \n quibus animae corporibus exutae adiiciuntur adficiuntur seu bene seu \n male, cum et ipsae corporibus suis similes sibimet adpareant, \n sunt tamen et uera laetitia est et uera molestia facta de substantia \n spiritali. nam et in somnis magni interest, utrum in \n laetis an in tristibus simus. unde quidam in rebus, quas concupiuerant, \n constituti se euigilasse doluerunt et rursus grauibus \n terroribus atque cruciatibus exagitati atque uexati, cum expergefacti \n essent, dormire timuerunt, ne in eadem mala \n reuocarentur. et utique dubitandum non est, quod expressiora \n sint illa, quae inferna dicuntur, atque ob hoc uehementius \n sentiantur. nam et qui subtracti sunt sensibus corporis, minus \n quidem quam si omni modo morerentur, sed tamen amplius \n quam si dormirent, expressiora se uidisse narrarunt, quam \n si somnia narrauissent. est ergo prorsus inferorum substantia, \n sed eam spiritalem arbitror esse, non corporalem.\n\n \n\n \n \n \n \n \n","33":"\n Nec audiendi sunt, qui adfirmant inferos in hac uita \n explicari nec esse post mortem; uiderint enim, quemadmodum \n poetica figmenta interpretentur. nos ab auctoritate diuinarum \n scripturarum, quibus solis de hac re fides habenda est, \n recedere non debemus. quamquam possimus ostendere illorum \n quoque sapientes de inferorum substantia minime dubitasse, \n quae post hanc uitam excipit animas mortuorum. unde autem \n sub terris esse dicantur inferi, si corporalia loca non sunt, \n aut unde inferi appellentur, si sub terris non sunt, merito \n quaeritur. animam uero non esse corpoream non me putare, \n sed plane scire audeo profiteri; tamen habere posse similitudinem \n corporis et corporalium omnino membrorum quisquis \n negat potest negare animam esse, quae in somnis uidet uel \n ambulare se uel sedere uel hac atque illac illae gressu aut etiam \n uolatu ferri ac referri, quod sine quadam similitudine corporis \n non fit. proinde, si hanc similitudinem etiam apud inferos \n gerit non corporalem, sed corpori similem, ita etiam in locis \n uidetur esse non corporalibus, sed corporalium similibus sine \n in requie siue in doloribus. \n \n Quamquam et illud me nondum inuenisse confiteor inferos \n appellatos, ubi iustorum animae requiescunt. et Christi quidem \n animam uenisse usque ad ea loca, in quibus peccatores \n cruciantur, ut eos solueret a tormentis, quos esse soluendos \n occulta nobis sua iustitia iudicabat, non inmerito creditur. \n quomodo enim aliter accipiendum sit, quod dictum est: \n quem deus suscitauit a mortuis solutis doloribus \n inferorum, quia non poterat teneri ab eis, non uideo,\n\n \n\n \n \n \n nisi ut quorundam dolores apud inferos eum soluisse accipiamus \n ea potestate, qua dominus est, cui omne genu \n flectitur caelestium, terrestrium et infernorum, per quam \n potestatem etiam illis doloribus, quos soluit, non potuit \n adtineri. neque enim Abraham uel ille pauper in sinu eius, \n hoc est in secreto quietis eius, in doloribus erat, inter quorum \n requiem et illa inferna tormenta legimus magnum chaos \n firmatum, sed nec apud inferos esse dicti sunt; contigit \n enim, inquit, mori inopem illum et auferri ab angelis \n in sinum Abrahae; mortuus est autem et diues et \n sepultus est. et cum apud inferos in tormentis esset \n et cetera. uidemus itaque inferorum mentionem non esse \n factam in requie pauperis, sed in subplicio diuitis. \n \n Illud etiam, quod Iacob dicit ad filios suos, deducetis \n senectam meam cum tristitia ad inferos, uidetur hoc \n magis timuisse, ne nimia tristitia sic perturbaretur, ut non \n ad requiem beatorum iret, sed ad inferos peccatorum. neque \n enim paruum animae malum est tristitia, cum et apostolus \n cuidam tam sollicite timuerit, ne maiore tristitia absorberetur. \n proinde, ut dixi, nondum inueni et adhuc quaero nec mihi \n occurrit inferos alicubi in bono posuisse scripturam dumtaxat \n canonicam; non autem in bono accipiendum sinum Abrahae \n et illam requiem, quo ab angelis pius pauper ablatus est,\n\n \n\n \n \n \n nescio utrum quisquam possit audire . et ideo quomodo eam \n apud inferos credamus esse non uideo. \n \n \n","34":"\n Uerum hoc dum quaerimus et aut inuenimus aut non \n inuenimus, urget nos longitudo libri huius eum aliquando \n concludere. quapropter quoniam de paradiso sermonem instituimus \n propter illud, quod apostolus ait scire se raptum \n hominem usque in tertium caelum, nescire autem siue in \n corpore siue extra corpus, et quia raptus est in paradisum \n et audiuit ineffabilia uerba, quae non licet homini loqui, non \n temere adfirmamus, utrum in tertio caelo sit paradisus, an et \n in tertium caelum et inde rursus in paradisum raptus sit. \n si enim proprie quidem nemorosus locus, translato autem \n uerbo omnis etiam spiritalis quasi regio, ubi animae bene \n est, merito paradisus dici potest, non solum tertium caelum, \n quidquid illud est, quod profecto magnum sublimiterque praeclarum \n est, uerum etiam in ipso homine laetitia quaedam bonae \n conscientiae paradisus est. unde et ecclesia sanctis temperanter \n et iuste et pie uiuentibus paradiaus paradisus recte dicitur, pollens \n adfluentia gratiarum castisque deliciis, quandoquidem et in \n tribulationibus gloriatur de ipsa patientia plurimum gaudens, \n quia secundum multitudinem dolorum in corde eius consolationes \n dei iucundant animam eius. quanto magis ergo \n post hanc uitam etiam sinus ille Abrahae paradisus dici \n potest, ubi iam nulla temtatio, ubi tanta requies post omnes \n dolores uitae huiusk huius neque enim et lux ibi non est propria \n quaedam et sui generis, et profecto magna, quam diues ille\n\n \n\n \n \n \n de tormentis et tenebris inferorum tam utique de longinquo, \n cum magnum chasma esset in medio, sic tamen uidit, ut ibi \n illum quondam contemtum pauperem agnosceret. \n \n Quae si ita sunt, ideo sub terris dicuntur inferi uel creduntur, \n quia congruenter in spiritu per illas corporalium \n rerum similitudines sic demonstrantur, ut, quoniam defunctorum \n animae inferis dignae carnis amore peccarunt, hoc eis \n per illas corporum similitudines exhibeatur, quod ipsi carni \n mortuae solet, ut sub terra recondatur. denique inferi eo, \n quod infra sint, latine appellantur; sicut autem secundum \n . corpus si ponderis sui ordinem teneant inferiora sunt omnia \n grauiora, ita secundum spiritum inferiora sunt omnia tristiora: \n unde et in graeca lingua origo nominis, quo appellantur inferi, \n ex eo quod nihil suaue habeant, resonare perhibetur. nec \n ipsam tamen rerum partem noster saluator mortuus pro nobis \n uisitare comtemsit, ut inde solueret. quos esse soluendos \n secundum diuiuam diuinam secretamque iustitiam ignorare non potuit. \n quapropter animae illius latronis, cui dixit: hodie mecum \n eris in paradiso, non utique inferos praestitit, ubi poenae \n sunt peccatorum, sed aut illam requiem sinus Abrahae \u2014 \n non enim alicubi non est Christus, cum ipse sit sapientia \n dei adtingens ubique propter suam munditiam \u2014 aut illum \n paradisum siue in tertio caelo sine siue ubicumque alibi est, quo \n post tertium caelum est raptus apostolus, si tamen non \n aliquid unum est diuersis nominibus appellatum, ubi sunt \n animae beatorum.\n\n \n\n \n \n \n \n Si ergo caelum primum recte accipimus hoc omne corporeum \n generali nomine quidquid est super aquas et terram, secundum \n autem in similitudine corporali quod spiritu cernitur, sicut \n illud, unde animalibus plenus in extasi Petro discus ille submissus \n est, tertium uero quod mente conspicitur ita secreta \n et remota et omnino abrepta a sensibus carnis atque mundata, \n ut ea, quae in illo caelo sunt, et ipsam dei substantiam \n uerbumque deum, per quod facta sunt omnia, per caritatem \n spiritus sancti ineffabiliter ualeat uidere et audire : non incongruenter \n arbitramur et illuc esse apostolum raptum et ibi \n fortassis esse paradisum omnibus meliorem et, si dici oportet, \n paradisum paradisorum. si enim animae bonae laetitia in rebus \n bonis est in omni creatura, quid ea laetitia praestantius, quae \n in uerbo dei est, per quod facta sunt omnia? \n \n \n","35":"\n Sed, si quem mouet, quid opus sit spiritibus defunctorum \n corpora sua in resurrectione recipere, si potest eis etiam sine \n corporibus summa illa beatitudo praeberi, difficilior quidem \n quaestio est, quam ut perfecte possit hoc sermone finiri; sed \n tamen minime dubitandum est et raptam hominis a carnis \n sensibus mentem et post mortem ipsa carne deposita transcensis \n etiam similitudinibus corporalium non sic uidere posse \n incommutabilem substantiam, ut sancti angeli uident, sine \n alia latentiore causa siue ideo, quia inest ei naturalis quidam \n adpetitus corpus administrandi: quo adpetitu retardatur quodammodo, \n ne tota intentione pergat in illud summum caelum, \n quamdiu non subest corpus, cuius administratione adpetitus\n\n \n\n \n \n \n ille conquiescat. porro autem, si tale sit corpus, cuius sit \n difficilis et grauis administratio, sicut haec caro, quae corrumpitur \n et adgrauat animam, de propagine transgressionis \n existens, multo magis auertitur mens ab illa uisione summi \n caeli: unde necessario abripienda erat ab eiusdem carnis \n sensibus, ut ei quomodo capere posset illud ostenderetur. \n proinde, cum hoc corpus iam non animale, sed per futuram \n commutationem spiritale receperit angelis adaequata, perfectum \n habebit naturae suae modum oboediens et inperans, uiuificata \n et uiuificans tam ineffabili facilitate, ut sit ei gloriae, quod \n sarcinae fuit. \n \n \n","36":"\n Nimirum enim erunt et tunc ista tria genera uisionum, \n sed nulla falsitate pro alio aliud adprobabitur nec. in corporalibus \n nec in spiritalibus uisis, multo minus in intellectualibus, \n quibus ita praesentatis et perspicuis perfruetur, \n ut longe minore euidentia nunc nobis adiaceant istae species \n corporales, quas sensu carnis adtingimus et eis multi ita \n sunt dediti, ut solas esse arbitrentur et, quidquid tale non \n est, putent omnino non esse. sapientes autem ita sunt in his \n corporalibus uisis, ut, quamuis ea praesentiora uideantur, \n certiores sint tamen in illis, quae praeter corporis speciem \n praeterquo praeterque corporis similitudinem intellegendo utcumque praespiciunt, \n quamuis ea non ualeant ita mente conspicere, ut \n haec sensu corporis intuentur. sancti uero angeli et his corporalibus \n iudicandis atque administrandis praesunt nec eis \n tamquam praesentioribus familiaribus inclinantur et eorum\n\n \n\n \n\n \n\n \n \n \n significatiuas similitudines in spiritu ita discernunt et tanta \n potentia quodammodo tractant, ut eas possint etiam hominum \n spiritibus reuelando miscere, et illam incommutabilem substantiam \n creatoris ita conspiciunt, ut uisione atque amore et \n eam praeponant omnibus et secundum eam iudicent de omnibus \n et in eam dirigantur, ut agantur, et ex ea dirigant quidquid. \n agunt. denique quamuis abrepto apostolo a carnis sensibus \n in tertium caelum et paradisum hoc ipsum certe defuit ad \n plenam perfectamque cognitionem rerum, quae angelis inest, \n quod, siue in corpore siue extra corpus esset, nesciebat. hoc \n utique non deerit, cum receptis corporibus in resurrectione \n mortuorum corruptibile hoc induetur incorruptione et mortale \n hoc induetur inmortalitate. omnia enim euidentia erunt sine \n ulla falsitate, sine ulla ignorantia suis ordinibus distributa, \n et corporalia et spiritalia et intellectualia, in natura integra \n et beatitate perfecta. \n \n \n","37":"\n Scio quidem nonnullos eorum, qui scripturas sanctas \n ante nos in fide catholica tractasse laudantur, etiam sic exposuisse, \n quod ait apostolus tertium caelum, ut corporalis et \n animalis et spiritalis hominis hic differentias accipi uellent \n atque ad illud incorporearum rerum genus excellenti euidentia \n contemplandum esse apostolum raptum : quod genus etiam in \n hac uita spiritales homines prae ceteris rebus diligunt eoque\n\n \n\n \n \n \n perfrui concupiscunt. ego autem cur maluerim spiritale et \n intellectuale dicere, quod illi fortasse animale et spiritale \n dixerunt, ut earundem rerum alia tantummodo nomina ponerem, \n iam in primis huius libri partibus me disseruisse suffecerit. \n quae si rite pro modulo nostro disputauimus, aut spiritalis \n lector haec adprobabit aut etiam, ut sit spiritalis, adiuuante \n spiritu sancto aliquid ex ista lectione proficiet. sed iam uniuersum \n hoc opus, quod duodecim uoluminibus continetur, \n isto tandem fine concludimus.\n\n \n\n \n \n \n"}},"edition":"Augustine Saint, Bishop of Hippo, De Genesi Ad Litteram","original-urn":"urn:cts:latinLit:stoa0040.stoa042a.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"book-chapter","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de genesi ad litteram","urn":"urn:cts:latinLit:stoa0040.stoa042a.opp-lat1-simple"}