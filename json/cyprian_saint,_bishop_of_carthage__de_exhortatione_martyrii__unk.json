{"text":{"pr":"\n \n Desiderasti , Fortunate carissime, ut quoniam pressurarum. \n et persecutionum pondus incumbit et m in fine adque m in consummatione \n mundi antichristi tempus infestum adpropinquare iam coepit, \n ad praeparandas et corroborandas fratrum mentes de diuinis \n scripturis bortamenta hortamenta conponerem quibus milites Christi ad \n spiritale et caeleste certamen animarem. obtemperandum fuit \n desiderio tuo tam necessario, ut quantum sufficit mediocritas \n nostra auxilio diuinae inspirationis instructa quasi arma ac munimenta \n quaedam pugnaturis fratribus de praeceptis dominicis \n promerentur. parum est enim quod Dei plebem clftssico classico nostrae \n uocis erigimus, nisi credentium fidem et dicatam Deo deuotamque \n uirtutem diuina lectione firmemus. \n \n \n\n Quid autem potius aut maiae curae nostrae ac sollicitudini congruit \n quam commissum nobis diuinitus populum et exercitum in \n castris caelestibus constitutum aduersus diaboli tela et iacula \n exhortationibus adsiduis praeparare? neque enim idoneus potest \n esse miles ad bellum qui non exercitatus in campo prius fuerit, \n aut qui agonisticam coronam quaerit adipisci in stadio coronabitur, \n nisi usum et peritiam uirium ante meditetur. aduersarius \n uetus est et hostis antiquus cum quo proelium gerimus. sex \n milia annorum iam paene conplentur, ex quo hominem diabolus \n inpugnat. omnia genera temptandi et artes adque insidias\n\n \n\n\n \n deiciendi usn ipso uetustatis edidicit. si inparatum inuenerit Christi \n militem, si rudem, si non sollicito ac toto corde uigilantem, \n circumuenit nescium, fallit incautum, decipit inperitum. si \n uero quis dominica praecepta custodiens et fortiter Christo adhaerens \n contra eum steterit, uincatur necesse est, quia Christus quem confitemur inuictus est. \n \n \n \n\n Ac ne in longum sermonem meum extenderem, frater carissime, \n et audientem uel legentem stili latioris copia fatigarem, \n conpendium feci, ut propositis titulis quos quis et nosse debeat \n et tenere capitula dominica subnecterem et id quod proposueram \n diuinae lectionis auctoritate solidarem, ut non tam tractatum \n meum uidear tibi misisse quam materiam tractantibus praebuisse. \n quae res in usum singulis proficit utilitate maiore. nam si confectam \n et paratam iam uestem darem, uestis esset mea qua alius \n uteretur et forsitan non pro habitudine staturae et corporis res \n alteri facta minus congruens haberetur: nunc uero de agno per \n quem redempti ac uiuificati sumus lanam ipsam et purpuram \n misi, quam cum acceperis tunicam tibi pro uoluntate conficies \n et plus ut ih domestica tua adque in propria ueste laetaberis et \n ceteris quoque, ut conficere et ipsi pro arbitrio suo possint, quod \n misimus exhibebis, ut uetere illa nuditate contecta perferant \n omnes indumenta Christi caelestis gratiae sanctificatione uestiti. \n \n \n\n Nec non et illud consilium, frater carissime, utile et salubre \n prospexi in exhortatione tam necessaria quae martyras faciat amputandas \n esse uerborum nostrorum moras et tardidates adque \n ambages sermonis humani subtrahendas, ponenda illa sola quae \n Deus loquitur, quibus seruos suos ad martyrium Christus hortatur. \n praecepta ipsa diuina uelut arma pugnantibus suggerenda \n sunt. illa sint militaris tubae hortamenta, illa pugnantibus\n\n \n\n\n \n dlassica . inde aures erigantur, inde instruantur mentes, inde et \n animi et corporis uires ad omnem passionis tolerantiam roborentur. \n nos tantum qui Domino permittente primum baptisma credentibus \n dedimus ad aliud quoque singul\u00f4s singulos praeparemus insinuantes \n et docentes hoc esse baptisma in gratia maius, in potestate \n sublimius, in honore pretiosius, baptisma in quo angeli \n baptizant, baptisma in quo Deus et Christus eius exultant, baptisma \n post quod nemo iam peccat, baptisma quod fidei nostrae \n incrementa consummat, baptisma quod nos de mundo recedentes \n statim Deo copulat. in aquae baptismo accipiuntur peccatorum \n remissa, in sanguinis corona uirtutum. amplectenda res est et \n optanda et omnibus postulationum nostrarum precibus expetenda, \n ut qui serui Dei fuimus simus et amici. \n \n \n\n \nIn exhortandis itaque ac parandis fratribus nostris et uirtutis \n ac fidei firmitate ad praeconium dominicae confessionis adque ad \n proelium persecutionis et passionis armandis primo in loco dicendum \n est:\n \n I. Idola deos non esse quae homo sibi faciat \u2014 neque enim \n quae fiunt factore suo et fabricatore maiora sunt, aut \n protegere et seruare quemquam possunt quae ipsa de \n templis suis pereunt, nisi ab homine seruentur \u2014 sed \n nec elementa colenda esse quae homini secundum dispositionem \n et praeceptum Dei seruiunt. \n \n II. Destructis idolis et elementorum ratione monstrata \n ostendendum Deum solum colendum esse. \\' \n \n \n III. Tunc addendum quae comminatio Dei sit aduersus eos \n qui idolis sacrificant.\n\n \n \n \n \n IIII. Praeterea docendum non facile ignoscere Deum idololatris. \n \n V. Et quod sic idololatriae indignetur Deus, ut praeceperit \n etiam eos interfici qui sacrificare et seraire seruire idolis \n suaserint. \n \n \n VI. Subiungendum post haec quod redempti et uiuificati \n Christi sanguine nihil Christo praeponere debeamus, quia \n nec ille quicquam nobis praeposuerit et ille propter nos \n mala bonis praetulerit, paupertatem diuitiis, seruitutem \n dominationi, mortem inmortalitati, nos contra in passionibus \n nostris paupertati saeculari paradisi diuitias et \n delicias praeferamus, dominatum et regnum aeternum \n temporariae seruituti, immortalitatem morti, Deum et \n Christum diabolo et antichristo. \n \n VII. Insinuandum quoque ne erepti de faucibus diaboli et \n laqueis saeculi liberati, si in angustiis et pressuris esse \n coeperint, regredi denuo ad saeculum uelint et perdant \n quod euaserint. \n \n VIII. Insistendum potius esse et perseuerandum in fide et uirtute \n et caelestis ac spiritalis gratiae consummatione, ut \n ad palmam et coronam possit perueniri. \n \n VIIII. Ad hoc enim pressuras et persecutiones fieri ut probemur. \n \n X. Nec timendas esse iniurias et poenas persecutionum, \n quia maior est Dominus ad protegendum quam diabolus \n ad inpugnandum. \n \n \n XI. Ac ne expauescat quis et conturbetur ad pressuras et \n persecutiones quas patimur inistomundo , probandum \n \\'ante praedictum esse quod nos mundus odio habiturus \n esset et quod persecutiones aduersum nos excitaret, ut\n\n \n\n\n \n ex hoc ipso quod haec fiant manifesta sit fides diuinae \n pollicitationis in mercedibus et praemiis postmodum secuturis, \n nec nouum quid accidat christianis Christianis , quando ab \n initio mundi boni laborauerint et oppressi adque occisi \n sint iusti ab iniustis. \n \n \n XII. In nouissima parte ponendum quae spes et quae merces \n maneat iustos et martyras post conflictationes huius temporis \n et passiones. \n \n XIII. Et quod plus accepturi simus in passionis remuneratione \n quam quod hic sustinemus in ipsa passione. \n \n \n\n \n","1":"\n QVOD IDOLA DII NON SINT ET QVOD NEC ELEMENTA VICE DEORVM COLENDA SINT. \n \n In psalmo CXXXIIII: idola gentium argentum et \n aurum, opus manuum hominum. os habent et non 10cuntur , \n oculos habent et non uident, aures habent et \n non audiunt: neque enim est spiritus in ore eorum.\n\n \n\n \n\n \n\n \n\n\n \n similes sint illis omnes qui faciunt ea. item in Sapientia \n Salomonis: omnia idola nationum aestimauerunt deos, \n quibus neque oculorum uisus est ad uidendum neque \n nares ad percipiendum spiritum neque aures \n ad audiendum nec digiti in manibus ad tractandum, \n sed et pedes eorum pigri ad ambulandum. homo \n enim fecit illos et qui spiritum mutuatus est is \n finxit illos. nemo autem sibi similem homo poterit \n deum fingere: cum sit enim mortalis, mortuum fingit \n manibus iniquis. melior est autem ipse his quos \n colit, quoniam ipse quidem uixit, illi numquam. \n iteminExodo : non facies tibi idolum nec cuiusquam \n similitudinem. itemaputSalomonem [ deelementis ]: neque \n opera adtendentes agnouerunt quis esset artifex, \n sed aut ignem aut spiritum aut citatum aerem aut \n gyrum stellarum aut nimiam aquam aut solem aut \n lunam deos putauerunt: quorum si propter speciem \n hoc aestimauerunt, sciant quanto his Dominus sit \n speciosior: aut si uirtutes et opera eorum mirati \n sunt, intellegant ab ipsis quoniam qui haec constituit \n fortia fortior est illis. \n \n ","2":"\n QVOD DEVS SOLVS COLENDVS SIT. \n \n Sicut scriptum est: Dominum Deum tuum adorabis \n et illi soli seruies. item in Deuteronomio: non erunt \n tibi dii alii absque me. item illic: uidetc, uidete quoniam \n ego sum, et non est Deus praeter me. ego\n\n \n\n \n\n\n \n interimam et uiuere faciam, percutiam et egosanabo , \n et non est qui eripiat de manibus meis. item in Apocalypsi: \n et uidi alium angelum uolantem medio \n caelo, habentem euangelium aeternum, ut adnuntiaret \n super terram per omnes nationes et tribus et \n linguas et populos, dicentem uoce magna: metuite \n potius Deum et date illi claritatem, quoniam uenit \n hora iudicii eius, et adorate eum qui fecit caelum \n et terram et mare et omnia quae in eis sunt. sic et \n Dominus in euangelio commemorationem facit primi et secundi \n praecepti dicens: audit audi Israel, Dominus Deus tuus Dominus \n unus est, et: diliges Dominum Deum tuum \n de toto corde tuo et de tota anima tua et de tota \n uirtute tua. hoc primum et secundum simile huic: \n diliges proximum tuum tamquam te. in his duobus \n praeceptis tota lex pendet et prophetae. et iterum: \n haec est autem uita aeterna ut cognoscant te \n solum et uerum Deum et quem misisti Iesum \n Christum. \n \n ","3":"\n QVAE COMMINATIO DEI SIT ADVERSVS EOS QVI IDOLIS SACRlFICANT . \n \n In Exodo: sacrificans diis eradicabitur, nisi Domino \nsoli. item in Deuteronomio: sacrificauerunt daemoniis \net non Deo. item aput Esaiam: adorauerunt \n eos quos fecerunt digiti eorum, et curuatus est \n homo et humiliatus est uir, et non laxabo illis. et \n iterum: illis fudistis libamina et illis inposuistis \n sacrificia. super haec non indignabor? dicit\n\n \n\n \n\n \n\n\n \n Dominus. item aput Hieremiam: nolite ambulare post deos \n alienos ut seruiatis eis, et ne adoraueritis eos et \n ne incitetis me in operibus manuum uestrarum ad \n disperdendos uos. item in Apocalypsi: si quis adorat \n bestiam et imaginem eius et accipit notam in fronte \n sua et in manu, bibet et ipse de uino iraeDeimixto \n in poculo irae eius et punietur igne et sulphure \n sub oculis sanctorum angelorum et sub oculis agni. \n et fumus de tormentis eorum in saecula saeculorum \n ascendet: nec habebunt requiem die et nocte quicumque \n adorant bestiam et imaginem eius. \n \n ","4":"\n NON FACILE IGNOSCERE DEVM IDOLOLATRIS. \n \n Moyses in Exodo pro populo rogat nec impetrat: precor, \n ait, Domine, deliquit populus hic delictum grande, \n fecerunt sibi deos aureos et argenteos. et nunc si \n dimittis eis delictum, dimitte: sin autem, dele me \n de libro quem scripsisti. et dixit Dominus ad Moysen: \n si qui deliquit ante me, deleam eum de libro \n meo. item cum Hieremias pro populo deprecaretur, Dominus \n ad eum loquitur dicens: et tu noli orare pro populo hoc \n et noli postulare pro ipsis in prece et oratione, quia \n non exaudiam in tempore quo inuocabunt me, in \n tempore adflictionis suae. Ezechiel quoque hanc eandem \n denuntiat indignationem Dei eis qui in Deum delinquunt, et \n fuit, inquit, uerbum Domini ad me dicens: fili ho hos . \n minis, terra quaecumque peccauerit mihi ut delinquat \n delictum, extendam manum meam super eam\n\n \n\n \n\n\n \n et obteram \u0105tabilimentum panis et inmittam in eam \n famem et auferam de ea hominem et pecora. et si \n fuerint tres uiri hi in medio eius Noe et Danihel \n et Iob, non liberabunt filios neque filias, ipsi soli \n salui erunt. item in Eegnorum . I.: si delinquendo uir \n peccet aduersus uirum, orabunt pro eo Dominum: \n si autem in Deum peccet homo, quis orabit pro eo? \n \n ","5":"\n QVOD SIC IDOLOLATRIAE INDIGNETVR DEVS VT PRAECEPERIT ETIAM EOS INTERFICI QVI SACRIFICARE ET SERVIRE IDOLIS SVASERINT. \n \n In Deuteronomio: quodsi rogauerit te frater tuus aut \n filius tuus aut filia tua aut uxor tua quae est in \n sinu tuo aut amicus tuus qui aequalis est animae \n tuae latenter dicens \\'eamus et seruiamus diis aliis, \n diis gentium1 , non consenties ei et non exaudies \n eum et non parcet oculus tuus super eum et non \n celabiseum , adnuntians adnuntiabis de illo. manus \n tua erit super eum in primis interficere eumetmanus \n omnis populi postremo: et lapidabunt eum, et \n morietur, quoniam quaesiuit auertere te a Domino \n Deo tuo. et iterum loquitur Dominus et dicit nec ciuitati parcendum, \n etiamsi uniuersa consenserit ad idololatriam: aut si \n audieris in una ex ciuitatibus quas Dominus Deus \n tuus dabit tibi inha bitare te illic dicentes (eamus et \n seruiam seruiamus us diis aliis quos non nostis1 , interficiens \n necabis omnes qui sunt in ciuitate caede gladii et \n incendes ciuitatem igni, et erit sine habitaculo in \n aeternum. non reaedificabitur etiam nunc, ut\n\n \n\n \n\n\n \n auertatur Dominus ab indignatione irae suae. et dabit \n tibi misericordiam et miserebitur tui et multiplicabit \n te, si audieris uocem Domini Dei tui et obseruaueris \n praecepta eius. cuius praecepti et uigoris memor \n Mathathias interfecit eum qui ad aram sacrificaturus accesserat. \n quodsi ante aduentum Christi circa Deum colendum et \n idola spernenda haec praecepta seruata sunt, quanto magis post \n aduentum Christi seruanda sunt, quando ille ueniens non uerbis \n nos hortatus sit sed et factis, post omnes iniurias et contumelias \n passus quoque et crucifixus, ut nos pati et mori exemplo suo doceret, \n ut nulla sit homini excusatio pro se nonpatienti , cum. \n passus sit ille pro nobis, et cum ille passus sit pro alienis peccatis, \n multo magis pro peccatis suis pati unumquemque debere. \n et ideo comminatur in euangelio et dicit: quicumque confessus \n fuerit me coram hominibus, et ego confitebor \n eum coram patre meo qui est in caelis. qui \n autem me negauerit coram hominibus, et ego negabo \n eum coram patre meo qui est in caelis. item \n apostolus Paulus, si enim commorimur, inquit, et conuiuemus: \n si toleramus, et conregnabimus: si negamus, \n et ipse negabit nos. item Iohannes: qui negat \n filium neque patrem habet: qui confitetur filium \n et filium et patrem habet. unde nos ad contemptum mortis \n hortatur Dominus et corroborat dicens: nolite, timere eos \n qui occidunt corpus, animam autem non possunt\n\n \n\n \n\n\n \n occidere. magis autem metuite eum qui potest et \n animam et corpus occidere in gehenna. etiterum : qui \n amat animam suam perdet illam, et qui odit animam \n suam in isto saeculo in uitam aeternam consernabit \n illam. \n \n \n ","6":"\n QVOD REDEMPTI ET VIVIFICATI CHRISTI SANGVINE NIHIL CHRISTO PRAEPONERE DEBEAMVS. \n \n In euangelio Dominus loquitur et dicit: qui diligit patrem \n aut matrem super me non est me dignus, et \n qui diligit filium aut filiam super me non est me \n dignus, et qui non accipit crucem suam et sequitur \n me non est meus discipulus. sicut in Deuteronomio scriptum \n est: qui dicunt patri et matri cnon noui te\\' et \n filios suos non agnouerunt, hi custodierunt praer \n cepta tua et testamentum tuum seruauerunt. item \n apostolus Paulus, quis nos, inquit, separabit a caritate \n Christi, pressura an angustia an persecutio an fames \n an nuditas an periculum an gladius? sicut scriptum \n est: quia propter te occidimur tota die, aestimati \n sumus ut oues uictimae. sed in his omnibus \n superamus pro eo qui dilexit nos. et iterum: non estis \n uestri: empti enim estis [pretio] magno. clarificate \n et portate Deum in corpore uestro. et iterum: pro \n omnibus mortuus est, ut et qui uiuunt iam non sibi \n uiuant sed illi qui pro eis mortuus est et resurrexit.\n\n \n\n \n \n \n \n \n ","7":"\n EREPTOS DE FAUCIBVS DIABOLI ET DE LAQVEIS SAECVLI LIBERATOS NON DEBERE DENVO AD SAECVLVM REVERTI NE PERDANT QVOD EVASERINT. \n \n In Exodo Iudaicus populus ad umbram nostri et imaginem \n praefiguratus, cum Deo tutore et uindice enasisset euasisset Pharaonis \n adque Aegypti id est diaboli et saeculi durissimam seruitutem, \n circa Deum perfidus et ingratus et aduersum Moysen mussitat \n respiciens solitudinis et laboris incommoda et non intellegens \n libertatis ac salutis beneficia diuina, et reuerti quaerit ad Aegypti \n hoc est ad saeculi seruitudinem, unde fuerat exutus, cum magis \n fidere in Deum deberet et credere, quoniam qui a diabolo et saeculo \n liberat populum suum protegit liberatum. quid hoc nobis, \n inquiunt, fecisti eiciendo nos de Aegypto? melius \n erat nobis seruire Aegyptiis quam obire in solitudine \n hac. et dixit Moyses ad populum: fidite \n state et cernite salutem quae a Domino est, quam \n nobis faciet hodie. Dominus pro uobis pugnabit et \n uos tacebitis. quod nos admonens in euangelio suo Dominus \n ne ad diabolum rursum et ad saeculum quibus renuntiauimus et \n unde euasimus reuertamur dicit: nemo retro ad tendens \n et ponens manum suam super aratrum aptus est \n regno Dei. et iterum: et qui in agro est non reuertatur \n retro. memores estote uxoris Loth. ac ne quis \n aliqua uel cupiditate rerum uel suorum dulcedine retardetur\n\n \n\n \n\n\n \n quominus Christum sequatur, addidit et dicit: qui non reuuntiat renuntiat \n omnibus quae sunt eius, non potest discipulus \n meus esse. \n \n ","8":"\n INSISTENDVM ESSE ET PERSEVERANDVM IN FIDE ET VIRTVTE ET CAELESTIS AC SPIRITALIS GRATIAE CONSVMMATIONE VT AD PALMAM ET AD CORONAM POSSIT PERVENIRI. \n \n In Paralipomenon: Dominus uobiscum est, quamdiu \n estis uos cum ipso. si autem dereliqueritis eum, \n derelinquet uos. item aput Ezechiel: iustitia iusti non \n liberabit eum in quacumque die exerrauerit. item in \n euangelio Dominus loquitur et dicit: qui perseuerauerit \n usque in finem hic saluus erit. etiterum : si permanseritis \n in uerbo meo, uere discipuli mei estis et \n cognoscetis ueritatem et ueritas liberabit uos. praemonens \n quoque nos paratos semper esse debere et expeditos in \n procinctu firmiter stare adiecit etdicit : sint lumbi uestri \n accincti et lucernae ardentes et uos similes hominibus \n expectantibus dominum suum, quando ueniat \n a nuptiis, ut cum uenerit et pulsauerit aperiant ei. \n felices serui illi quos adueniens dominus inuenerit \n uigilantes. item beatus apostolus Paulus, ut fides nostra proficiat \n et crescat et ad summum perueniat, hortatur et dicit: nescitis \n quia qui in stadio currunt omnes quidem\n\n \n\n \n\n\n \n currunt, unus tamen accipit palmam? sic currite ut \n occupetis: et illi quidem ut corruptibilem coronam \n accipiant, uos autem incorruptam. et iterum: nemo \n militans Deo obligat se negotiis saecularibus, ut \n possit placere ei qui se probauit. sed et si certauerit \n quis, non coronabitur, nisi legitime pugnauerit. et \n iterum: oro ergo uos, fratres, per misericordiam Dei \n ut constituatis corpora uestra hostiam uiuam, sanctam, \n placentem Deo: nec configuremini saeculo \n huic, sed transformemini in renouatione sensus ad probandum quae sit uoluntas Dei bona et placens \n et perfecta. etiterum : sumus filii Dei: si autem filii, \n et heredes, coheredes autem Christi, siquidem conpatimur, \n ut et conmagnificemur. et in Apocalypsi \n eadem loquitur diuinae praedicationis hortatio dicens: tene \n quod habes, ne alius accipiat coronam tuam. quod \n exemplum perseuerandi et permanendi designatur in Exodo, ubi \n Moyses ad superandum Amalech qui figuram portabat diaboli in \n signo et sacramento crucis adleuabat supinas manus, nec uincere \n aduersarium potuit, nisi postquam stabilis et in signo adleuatis \n iugiter manibus perseuerauit. et factum est, inquit, cum \n leuabat* manus Moyses, praeualebat Israel: ubi \n autem submiserat manus, inualescebat Amalech. \n et accepto lapide subposuerunt sub eo, et sedebat\n\n \n\n \n\n\n \n super eum. et Aaron et Ur sustinebant manus eius \n hinc et inde: et factae sunt manus Moysi stabiles \n usque in occasum solis. et fugauit Iesus Amalech \n et omnem populum eius. et dixit Dominus ad Moysen: \n scribe hoc, ut sit memoriale in libro, et da in aures \n lesn Iesu , quoniam deletione deleam memoriam Amalech \n de sub caelo. \n \n ","9":"\n AD HOC PRESSVRAS ET PERSECVTIONES FIERI VT PROBEMVR. \n \n In Deuteronomio: Temptat Dominus Deus uester uos \n ut sciat si diligitis Dominum Deum uestrum ex \n toto corde uestro et ex tota anima uestra et ex tota \n nirtute uirtute uestra. et iterum aput Salomonem: uasa figuli \n probat fornax et homines iustos temptatio tribulationis. \n Paulus quoque paria testatur ac loquitur dicens: gloriamur \n in spe claritatis Dei. non solum autem sed et \n gloriamur in pressuris scientes quoniam pressura \n tolerantiam operatur, tolerantia autem probationem, \n probatio autem spem: spes autem non confundit, \n quia dilectio Dei infusa est cordibus nostris \n per Spiritum sanctum qui datus est nobis. et Petrus \n in epistula sua ponit et dicit: carissimi, nolite mirari ardorem \n accidentem uobis qui ad temptationem uestram \n fit, nec excidatis, tamquam nouum uobis \n contingat. sed quotienscumque communicatis Christi \n passionibus, per omnia gaudete, ut et in reuelatione \n facta claritatis eius gaudentes exultetis. si \n inproperatur uobis in nomine Christi, beati estis,\n\n \n\n \n\n\n \n quia maiestatis et uirtutis Domini nomen in uobis \n requiescit, quod quidem secundum illos blasphematur, \n secundum nos autem honoratur. \n \n ","10":"\n TIMENDAS NON ESSE INIVRIAS ET POENAS PERSECVTIONVM QVIA MAIOR SIT DOMINVS AD PROTEGENDVM QVAM DIABOLVS AD INPVGNANDVM. \n \n Iohannes in epistula sua probat dicens: maior est qui in \n uobis est quam qui in isto mundo. item in psalmo CXVII: \n non metuam quid mihi faciat homo: Dominus mihi \n auxiliator est. et iterum: isti in curribus et isti in \n equis, nos uero in nomine Dei nostri magnificabimur. \n illi copulati sunt pedes et ceciderunt, nos \n autem exsurreximus et erecti sumus. et adhue adhuc fortius \n docens et ostendens Spiritus sanctus castra diaboli non timenda \n et si bellum nobis hostis indixerit, in ipso magis bello spem \n nostram consistere et congressionem illam iustorum ad diuinae \n sedis et salutis aeternae praemium peruenire in psalmo XXVI \n ponit et dicit: si directa fuerint in me castra, non timebit \n cor meum: et si exsurrexerit super me bellum, \n in illud ego spero. unum petii aDomino , hoc exquiram, \n ut habitem in domo Domini per omnes dies \n uitae meae. item in Exodo declarat scriptura diuina pressuris \n multiplicari nos potius et augeri dicens: quantoque eos\n\n \n\n \n\n\n \n deprimebant, tanto plures fiebant et inualescebant \n magis. et in Apocalypsi protectio diuina promittitur in passionibus \n nostris. nihil, inquit, eorum timeas quae passurus \n es. nec alius securitatem nobis et protectionem pollicetur \n quam qui et per Esaiam prophetam loquitur dicens: noli timere, \n quia te redemi et uocaui te nomine tuo: meus \n es tu. et si transieris per aquam, tecum sum et flumina \n te non inundabunt. et si transieris per ignem, \n non conbureris, flamma te non conburet, quoniam \n ego Dominus Deus tuus sanctus Israel qui te saluum \n facio. qui et in euangelio promittit auxilium diuinum Dei \n seruis in persecutionibus non defuturum dicens: cum autem \n uos tradiderint, nolite cogitare quomodo aut quid \n loquamini. dabitur enim uobis in illa hora quid loquamini. \n non enim uos estis qui loquimini, sed spiritus \n patris uestri qui loquitur in uobis. etiterum : \n ponite in cordibus uestris non praemeditari excusare. \n ego enim dabo uobis os et sapientiam, cui non \n possint resistere [aduersarii uestri]. sicut in Exodo ad \n Moysen cunctantem et ad populum ire trepidantem [Deus] loquitur \n dicens: quis dedit os homini et quis fecit mogilalum \n et surdum et uidentem et caecum? nonne ego Dominus \n Deus? et nunc perge, et ego aperiam os tuum \n et instruam te quid loquaris. nec difficile est Deo aperire \n os hominis deuoti sibi et confessori suo inspirare constantiam\n\n \n\n \n\n\n \n et fiduciam loquendi qui in Numeris aduersus Balaam prophetam \n etiam asinam fecerit loqui. quare in persecutionibus nemo cogitet \n quod periculum diabolus inportet, sed immo consideret quod \n auxilium Deus praestet, nec mentem labefactet humana infestatio, \n sed corroboret fidem diuina protectio, quando unusquisque \n secundum dominica promissa et fidei suae merita tantum \n accipiat de Dei ope quantum se credat accipere, nec sit quod \n omnipotens praestare non possit, nisi si accipientis fides caduca \n defecerit. \n \n ","11":"\n ANTE PRAEDICTVM ESSE QVOD NOS MVNDVS ODIO HABITVRVS ESSET ET QVOD PERSECVTIONES ADVERSVM NOS EXCITARET ET QVOD NIHIL NOVVM CHRISTIANIS ACCIDAT, QVANDO AB INITIO MVNDI BONI LABORAVERINT ET OPPRESSI ADQVE OCCISI SINT IVSTI AB INIVSTIS. \n \n Dominus in euangelio praemonet et praenuntiat dicens: si \n mundus uos odit, scitote quoniam me primo odit. \n si de mundo essetis, mundus quod suum esset amaret: \n sed quia de mundo non estis et ego elegi uos \n de mundo, propterea odit uos mundus. mementote \n sermonem quem dixi uobis: cnon est seruus maior \n domino suo.\\' si me persecuti sunt, et uos persequentur. \n et iterum: ueniet hora, ut omnis qui uos occiderit \n putet se officiumDeo facere: sed hoc facient, \n quoniam non cognouerunt patrem neque me. haec \n autem locutus sum uobis, ut cum uenerit hora \n eorum memores sitis, quia ego dixi uobis. etiterum : \n amen amen dico uobis quoniam uos plorabitis et \n plangetis, saeculum autem gaudebit: uos tristes\n\n \n\n \n\n\n \n eritis, sed tristitia uestra in laetitiam ueniet. et \n iterum: haec locutus sum uobis, ut in me pacem habeatis, \n in saeculo autem pressuram: sed fidite quoniam \n ego uici mundum. et cum a discipulis suis interrogaretur \n de signo aduentus sui et consummationis mundi, respondit \n et dixit: cauete ne qui uos fallat. multi enim uenient \n in nomine meo dicentes cego sum Christus\\' et \n multos fallent. incipietis autem audire bella et \n auditus bellorum. uidete, nolite tumultuari: oportet \n enim fieri: sed nondum est finis. exurget autem \n gens super gentem et regnum super regnum, et erunt \n fames et terrae motus et pestilentiae per singula \n loca. omnia autem ista initia parturitionum sunt. \n tunc tradent uos in pressuram et interficient uos, \n et eritis odibiles omnibus gentibus propter nomen \n meum. et tunc scandalizabuntur multi et inuicem \n tradent et odient inuicem. et multi pseudoprophetae \n exurgent et seducent multos, et eo quod facinus \n abundet refrigescet caritas multorum. qui autem \n tolerauerit usque ad finem hic saluus erit. et praedicabitur \n eliangelium euangelium istud regni per totum orbem \n terrae in testimonium omnibus gentibus, et tunc \n ueniet finis. cum ergo uideritis abominationem uastationis \n quae dicta est per Danielem prophetam \n stantem in loco sancto\u2013qui legit intellegat \u2013 tunc \n qui in Iudaea sunt fugiant in montes, et qui in tecto \n est non descendat tollere quicquam de domo, et qui \n in agro est non conuertatur retro auferre\\'uestimentum \n suum. uae autem praegnantibus et\n\n \n\n \n\n\n \n nutricantibus in illis diebus. adorate ne fiat fuga uestra \n hieme neque sabbato. erit enim tunc pressura magna \n qualis non est facta ab initio mundi usque nunc, \n sed neque fiet: et nisi breuiati fuissent dies illi, \n non liberaretur omnis caro: propter electos autem \n breuiabuntur illi dies. tunc si qui dixerit uobis \n Cecce hic Christus\\' aut fecce illic*, nolite credere. \n surgent enim pseudochristi et pseudoprophetae et \n dabunt signa magna et portenta ad errorem faciendum, \n si fieri potest, et electis. uos autem cauete. \n ecce praedixi nobis uobis omnia. si ergo dixerint nobis uobis \n Cecce in solitudine est\\\\ nolite exire, lecce in cubiculis\\\\ \n nolite credere. sicut enim coruscatio quae exit \n ab oriente et apparet usque ad occidentem, ita erit \n et aduentus filii hominis. ubi fuerit cadauer, illuc \n congregabuntur aquilae. continuo autem post pressuram \n dierum illorum sol tenebricabit et luna non \n dabit lumen suum et stellae cadent de caelo et nirtutes uirtutes \n caelorum commouebuntur. et tunc apparebit signum \n filii hominis in caelo, et lamentabunt se omnes \n tribus terrae et uidebunt filium hominis uenientem \n in nubibus caeli cum uirtute magna et claritate. et \n mittet angelos suos cum tuba magna. et colligent \n electos eius a quattuor uentis, a summis caelorum \n usque ad summitates eorum. \n Nec noua aut repentina haec sunt quae nunc accidunt christianis Christianis , \n cum boni semper et iusti Deo innocentiae lege ac uerae religionis \n timore deuoti per pressuras et iniurias et graues ac\n\n \n\n\n \n multiformes infestantium poenas angusti itineris difficultate gradiantur. \n sic in origine statim mundi Abel iustus a fratre primus occiditur \n et Iacob fugatur et Ioseph uenundatur et Dauid misericordem \n Saul rex persequitur et Heliam maiestatem Dei constanter \n ac fortiter adserentem rex Achab opprimere conatur. Zacharias \n sacerdos interficitur in medio templi et altaris, ut illic hostia \n ipse fiat, ubi Deo hostias immolabat. tot denique martyria iustorum \n saepe celebrata, tot edita in posterum fidei et uirtutis \n exempla. tres pueri, Ananias, Azarias, Misahel, aetate conpares, \n dilectione concordes, fide stabiles, uirtute constantes, \n flammis ac poenis urguentibus fortiores soli se Deo seruire, solum \n nosse, solum colere proclamant dicentes: Nabuchodonosor \n rex, non opus est nobis de hoc uerbo respondere tibi. \n est enim Deus cui nos seruimus potens eripere nos \n de camino ignis ardentis: et de manibus tuis, rex, \n liberabit nos. et si non, notum sit tibi quia diis \n tuis non seruimus et imaginem auream quam statuisti \n non adoramus. et Daniel Deo deuotus et sancto Spiritu \n plenus exclamat et dicit: nihil colo ego nisi Dominum \n Deum meum qui condidit caelum et terram. Tobias \n quoque sub regali licet ac tyrannica seruitute, sensu tamen ac \n spiritu liber confessionem suam Deo seruat et uirtutem maiestatemque \n diuinam sublimiter praedicat dicens: ego in terra \n captiuitatis meae confiteor illi et ostendo uirtutem \n eius in natione peccatrice. \n \n \n Quid uero in Machabaeis septem fratres et natalium pariter et \n uirtutum sorte consimiles septenarium numerum sacramento perfectae \n consummationis implentes? sic septem fratres martyrio\n\n \n\n \n\n \n\n \n\n\n \n cohaerentes, ut primi in dispositione diuina septem dies annorum \n septem milia continentes, ut septem spiritus et angeli septem \n qui adsistunt et conuersantur ante faciem Dei et lucerna septiformis \n in tabernaculo martyrii et in Apocalypsi septem candelabra \n aurea et aput Salomonem columnae septem, super quas \n aedificat domum sapientia, ita et istic septem fratrum numerus \n ecclesias septem numeri sui quantitate conplexus, secundum quod \n in primo Regnorum legimus sterilem septem peperisse. et aput \n Esaiam septem mulieres unum hominem adprehendunt, cuius \n inuocari super se nomen exposcunt. et apostolus Paulus qui huius numeri legitimi et certi meminit ad septem ecclesias scribit. et \n in Apocalypsi Dominus mandata sua diuina et praecepta caelestia \n ad septem ecclesias et earum angelos dirigit. qui nunc istic numerus \n in fratribus inuenitur, ut consummatio legitima conpleatur. \n cum septem liberis plane copulatur et mater origo et radix \n quae ecclesias septem postmodum peperit, ipsa prima et una \n super petram Domini uoce fundata. nec uacat quod in passionibus \n sola cum liberis mater est. martyres enim qui se Dei filios \n in passione testantur iam non nisi Deo patre censentur, sicut in \n euangelio Dominus docet dicens: ne uocaueritis uobis p atrem \n super terram. unus est enim pater uester qui \n in caelis est. \n \n Quae uero ediderunt confessionum praeconia, quam praeclara, \n quam magna documenta fidei praebuerunt! rex Antiochus infestus, \n immo in Antiocho antichristus expressus ora martyrum \n gloriosa et spiritu confessionis inuicta contagio suillae carnis \n maculare quaerebat et cum flagellis grauiter uerberasset ac nihil\n\n \n\n \n\n\n \n promouere potuisset, sartagines iussit igniri: quibus ignitis et \n accensis eum qui primus locutus fuerat et magis regem uirtutis \n et fidei constantia prouocauerat admoueri praecepit et frigi producta \n et exsecta prius lingua quae confessa Deum fuerat: quod \n martyri gloriosius contigit. lingua enim confessa nomen Dei \n prior ad Deum debuit ipsa proficisci. post in secundo excogitatis \n acrioribus poenis, antequam cetera membra torqueret, cutem \n capiti cum capillis detraxit, odio scilicet certe eo : nam cum caput \n uiri Christus sit et caput Christi Deus, qui caput laniabatin laniabat \n martyre Deum et Christum persequebatur in capite. at ille in \n martyrio suo fidens et resurrectionis sibi praemium de Dei remuneratione \n promittens exclamauit etdixit : tu quidem, inpotens, \n ex hac praesenti uita nos perdis: sed mundi \n rex defunctos nos pro suis legibus in aeternam \n uitae resurrectionem suscitabit. tertius linguam postulatus \n cito protulit. nam poenam linguae exsecandae iam didicerat \n a fratre contemnere. manus quoque amputandas constanter extendit \n multum beatus genere isto supplicii, cui contigit extensis \n ad poenam manibus passionis dominicae instar imitari. nec non \n et quartus pari uirtute tormenta contemnens et ad retundendum \n regem caelesti uoce respondens exclamauit et dixit: potius est \n ab hominibus morti datos expectare spem a Deo \n iterum ab eo suscitatos. tibi enim resurrectio ad \n uitam non erit. quintus praeter quod carnificinam regis et \n duros uariosque cruciatus fidei uigore calcabat, ad praescientiam \n quoque et notitiam futurorum spiritu diuinitatis animatus prophetauit \n regi indignationem Dei et ultionem uelociter secuturam. \n potestatem, inquit, inter homines habens, cum sis\n\n \n\n \n\n \n\n\n \n corruptibilis, facis quod uis. noli autem putare \n genus nostrum a Deo derelictum esse. sustine et \n uide magna potestas eius qualiter te et semen tuum \n torquebit. quale illud leuamentum fuit martyri, quam magnum, \n quam grande solacium in cruciatibus suis non tormentapropria cogitare sed tortoris sui supplicia praedicare! in sexto \n uero non uirtus sola sed et humilitas praedicanda est, nihil sibi \n martyrem uindicasse nec confessionis suae honorem superbis uocibus \n uentilasse, peccatis potius suis adscripsisse quod persecutionem \n a rege pateretur, Deo uero dedisse quod postmodum uindicaretur. \n docuit esse martyras uerecundos, de ultione fidere et \n nihil in passione iactare. noli, inquit, frustra errare. nos \n enim propter nosmet ipsos haec patimur peccantes \n in Deum nostrum. tu autem ne te existimes inpunitum \n futurum adgressus pugnare cum Deo. admirabilis \n quoque mater quae nec sexus infirmitate fracta nec multiplici \n orbitate commota morientes liberos spectauit libenter nec poenas \n illas pignerum sed glorias computauit. tam grande martyrium \n Deo praebens uirtute oculorum suorum quam praebuerant filii \n eius tormentis et passione membrorum. cum sex punitis et occisis \n superesset unus ex fratribus, cui rex diuitias et potentatus et \n multa pollicebatur ut crudelitas eius ac feritas uel unius subacti \n solacio foueretur, et peteret ut ad filium deiciendum secum deprecaretur \n et mater, deprecata est illa, sed ut decebat martyTum martyrum \n matrem, ut decebat legis et Dei memorem, ut decebat filios suos \n non delicate sed fortiter diligentem. deprecata est enim, sed ut \n Deum confiteretur. deprecata est ne a fratribus suis frater in \n consortio laudis et gloriae separaretur, tunc se septem filiorum \n conputans matrem, si sibi contingeret filios septem Deo potius\n\n \n\n \n\n\n \n peperisse, non saeculo. armans itaque eum et corroborans et felfciore feliciore \n tunc partu iflium filium generans, fili, inquit, miserere mei \n quae te in utero mensibus decem portaui et lac \n triennio dedi et alui et in aetatem istam produxi. \n oro, fili, aspicias in caelum et terram et omnibus \n quae in eis sunt aspectis intellegas quia ex nihilo \n fecit illa Deus et hominum genus ita fit. nec timeas \n carnificem istum, sed dignus fratribus effectus excipias \n mortem, ut in illa miseratione cum fratribus \n te recipiam. magna laus matris in exhortatione uirtutis, sed \n maior in Dei timore et in fidei ueritate, quod nihil sibi aut filio \n de sex martyrum honore promisit nec fratrum precem profuturam \n credidit ad negantis salutem, persuasit potius participem passionis \n fieri, ut in iudicii die posset cum fratribus inueniri. post \n haec liberis suis commoritur et mater: neque enim iam aliud \n decebat quam ut quae martyras et pepererat et effecerat in consortio \n illis gloriae iungeretur et quos ad Deum praemiserat ipsa \n quoque sequeretur. \n \n Ac ne qui uel libelli uel alicuius rei oblata sibi occasione qua \n fallat amplectatur decipientium malum munus, nec Eleazar tacendus \n est. qui cum sibi a ministris regis offerretur facultas, ut accepta \n carne qua liceret ei uesci ad circumueniendum regem \n simularet se illa edere quae de sacrificiis adque inlicitis cibis ingerebantur, \n consentire ad hanc fallaciam noluit dicens nec aetati \n suae nec nobilitati conuenire id fingere, quo ceteri\n\n \n\n \n\n\n \n scandalizarenfur et in errorem inducerentur existimantes Eleazarum nonaginta \n annos natum ad alienigenarum morem relicta et prodita Dei lege \n transisse, nec tanti esse lucrari breuia uitae tormenta, ut offenso \n Deo incurreret aeterna supplicia. adque ille excruciatus diu et in \n extremo iam constitutus, cum inter uerbera et tormenta moreretur, \n ingemescens ait: Domine, qui sanctam habes scientiam, \n manifestum est quia cum possim morte liberari \n durissimos dolores corporis tolero flagellis \n uapulaus uapulans , animo autem propter ipsius metum libenter \n haec patior. sincera prorsus fides et uirtus integra ac \n satis pura non regem Antiochum cogitasse sed Deum iudicem et \n scisse proficere sibi ad salutem non posse, si hominem derideret \n ac falleret, quando Deus qui conscientiae nostrae iudex est et \n solus timendus nec derideri possit omnino nec falli. \n \n Si igitur et nos dicati ac deuoti Deo uiuimus, si supra ipsa \n iustorum antiqua et sancta uestigia iter facimus, per eadem documenta \n poenarum, per eadem passionum martyria pergamus, \n hoc ampliorem gloriam conputantes temporis nostri, quod cum \n uetera exempla numerentur, exuberante postmodum copia uirtutis \n ac fidei numerari non possunt martyres christiani testante \n Apocalypsi et dicente: post haec uidi turbam multam \n quam dinumerare nemo poterat ex omni gente et \n ex omni tribu et populo et lingua stantes in conspectu \n throni et agni: et erant amicti stolas albas \n et palmae fuerunt in manibus eorum et magno clamore \n dicebant: salus Deo nostro sedenti super thronum \n et agno. et respondens unus ex senioribus dicit \n mihi: qui amicti sunt stolas albas qui sunt et\n\n \n\n \n\n\n \n unde uenerunt? et dixi ei: Domine, tu scis. et ait \n mihi: hi sunt qui uenerunt ex magna tribulatione \n et lauerunt stolas suas et candidas eas fecerunt \n in sanguine agni. propter hoc sunt in conspectu honoris \n Dei [et seruiunt ei in templo eius]. quodsi tantus \n ostenditur et probatur christianorum Christianorum martyrum populus, nemo \n difficile uel arduum putet esse martyrem fieri, quando uideat \n martyrum populum non posse numerari. \n \n ","12":"\n QVAE SPES ET MERCES MANEAT IVSTOS ET MARTVRAS POST CONFLICTATIONES HVIVS TEMPORIS ET PASSIONES. \n \n Per Salomonem Spiritus sanctus ostendit et praecanit dicens: \n et si coram hominibus tormenta passi sunt, spes \n eorum inmortalitate plena est: et in paucis uexati \n in multis bene disponentur, quoniam Deus temptauit \n illos et inuenit illos dignos se. tamquam aurum \n in fornace probauit illos et quasi holocaustam hostiam \n accepit illos, et in tempore erit respectus \n illorum. iudicabunt nationes et dominabuntur populis, \n et regnabit dominus eorum in perpetuum. \n item aput eundem uindicta nostra describitur et persequentium \n nosadqueinfestantiumpaenitentiapraedicatur . tunc stabunt, \n inquit, iusti in magna constantia aduersus eos qui \n se angustauerunt et qui abstulerunt labores eorum:\n\n \n\n \n\n\n \n uidentes turbabuntur timore horribili et mirabuntur \n in subitatione insperatae salutis dicentes inter \n se, paenitentiam habentes et per angustiam spiritus \n gementes: (hi sunt quos habuimus aliquando \n in risu et in similitudine inproperii. nos insensati \n uitam illorum aestimabamus insaniam et finem \n illorum sine honore. quomodo conputati sunt inter \n filios Dei et inter sanctos sors illorum est? ergo \n errauimus a uia ueritatis et iustitiae lumen non \n luxit nobis et sol non est ortus nobis. lassati sumus \n iniquitatis uia et perditionis et ambulauimus solitudines \n difficiles, uiam autem Domini ignorauimus. \n quid nobis profuit superbia, aut quid diuitiarum \n iactatio contulit nobis? transierunt omnia \n ista tamquam umbra. item in psalmoCXV pretium et merces \n passionis ostenditur. pretiosa est, inquit, in conspectu \n Dei mors iustorum eius. item in psalmo CXXV tristitia \n conflictationis et laetitia retributionis exprimitur. qui seminant, \n inquit, in lacrimis in gaudio metent. ambulantes \n ambulabant et plorabant mittentes semina \n sua: uenientes autem uenient in exultatione tollentes \n gremia sua. et iterum in psalmo CXVIII: beati inmaculati \n in uia, qui ambulant in luce Domini. beati \n qui perscrutantur martyria eius, in toto corde inquirunt \n eum. item Dominus in euangelio, ultor ipse\n\n \n\n \n\n\n \n persecutionis nostrae et munerator passionis, beati, inquit, qui persecutionem \n passi fuerint propter iustitiam, quia \n ipsorum est regnum caelorum. et iterum: beati eritis, \n cum odio uos habuerint homines et separauerint \n uos et expulerint et maledixerint nomini uestro \n quasi nequam propter filium hominis. gaudete in \n illa die et exultate. ecce enim merces uestra multa \n in caelis. etiterum : qui perdit animam suam propter \n me hic saluabit illam. nec solos animaduersos et interfectos \n diuinae pollicitationis manent praemia, sed etiam si passio fidelibus \n desit, fides tamen integra adque inuicta perstiterit et contemptis \n ac relictis suis omnibus Christum se sequi christianus Christianus \n ostenderit, ipse quoque a Christo inter martyras honoratur pollicente \n ipso et dicente: nemo est qui relinquat domum \n aut agrum aut parentes aut fratres aut uxoremaut \n filios propter regnum Dei et non recipiat septies \n tantum in isto tempore, in saeculo autem uenturo \n uitam aeternam. item in Apocalypsi hoc idem loquitur, et \n uidi, inquit, animas occisorum propter nomen Iesu \n et sermonem Dei. et cum primo in loco posuisset occisos, \n addidit dicens: et quicumque imaginem bestiae non \n adorauerunt nec acceperunt inscriptionem in fronte \n aut in manu sua. quos uniuersos a se in eodem loco simul \n uisos coniungit ac dicit: etuixerunt et regnauerunt cum \n Christo. uiuere omnes dicit et regnare cum Christo, non tantum \n qui occisi fuerint, sed quique in fidei suae firmitate et Dei\n\n \n\n \n\n\n \n timore perstantes imaginem bestiae non adorauerint neque ad \n funesta eius et sacrilega edicta consenserint. \n \n ","13":"\n PLVS NOS ACCIPERE IN PASSIONIS MEBCEDE QVAM QVOD HIC SVSTINEMVS IN IPSA PASSIONE. \\' \n \n Probat beatus apostolus Paulus qui dignatione diuina usque in \n tertium caelum adque in paradisum raptus audisse se inenarrabilia \n testatur, qui oculata fide legum Christum uidisse se gloriatur, \n qui id quod et didicit et uidit maioris conscientiae ueritate \n profitetur. non sunt, inquit, condignae passiones \n huius temporis ad superuenturam claritudinem quae \n reuelabitur in nobis. quis ergo non omnibus modis elaboret \n ad claritatem tantam peruenire, ut amicus Dei fiat, ut cum \n Christo statim gaudeat, ut post tormenta et supplicia terrena \n praemia diuina percipiat? si militibus saecularibus gloriosum \n est ut hoste deuicto redeant in patriam triumphantes, quanto \n potior et maior est gloria uicto diabolo ad paradisum triumphantem \n redire et unde Adam peccator eiectus est illuc, prostrato eo \n qui ante deceperat trophaea uictricia reportare, offerre Domino . \n acceptissimum munus incorruptam fidem, uirtutem mentis incolumem, \n laudem deuotionis inlustrem, comitari eum cum uenire \n coeperit uindictam de inimicis recepturus, lateri eius adsistere \n cum sederit iudicaturus, coheredem Christi fieri, angelis \n coaequari, cum patriarchis, cum apostolis, cum prophetis caelestis \n regni possessione laetari. has cogitationes quae persecutio \n potest uincere, quae possunt tormenta superare? durat fortis et \n stabilis religiosis meditationibus fundata mens et aduersus\n\n \n\n \n\n\n \n omnes diaboli terrores et minas mundi animus inmobilis perstat \n quem futurorum fides certa et solida corroborat. cluduntur eluduntur in \n persecutionibus terrae, sed patet caelum: minatur antichristus, \n sed Christus tuetur: mors infertur, sed inmortalitas sequitur: \n occiso mundus eripitur, sed restituto paradisus exhibetur: uita \n temporalis extinguitur, sed aeternitas repraesentatur. quanta est \n dignitas et quanta securitas exire hinc laetum, exire inter pressuras \n et angustias gloriosum, eludere in momento oculos, quibus \n homines uidebantur et mundus, aperire eosdem statim, ut \n Deus uideatur et Christus. tam feliciter migrandi quanta uelocitas. \n terris repente subtraheris, ut in regnis caelestibus reponaris. \n haec oportet mente et cogitatione conplecti, haec die ac \n nocte meditari. si talem persecutio inuenerit Dei militem, uinci \n non poterit uirtus ad proelium prompta. uel si arcessitio ante \n praeuenerit, sine praemio non erit fides quae erat ad martyrium \n praeparata: sine damno temporis merces Deo iudice redditur: in \n persecutione militia, in pace conscientia coronatur.\n\n \n \n \n\n\n \n \n\n"},"edition":"Cyprian Saint, Bishop of Carthage, De Exhortatione Martyrii","original-urn":"urn:cts:latinLit:stoa0104a.stoa005.opp-lat1","commit":"4b652849b44bb65850745ad94943186208ad49c2","author":"cyprian saint, bishop of carthage","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de exhortatione martyrii","urn":"urn:cts:latinLit:stoa0104a.stoa005.opp-lat1-simple"}