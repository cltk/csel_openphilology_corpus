{"text":{"1":"\n Iussioni tuae, sancte frater Aureli, tanto deuotius \n obtemperare me oportuit, quanto magis mihi quis ex te \n iusserit claruit. dominus enim noster Iesus Christus habitans \n in interiore tuo tibique sollicitudinem paternae et frateniae \n caritatis inspirans, utrum filiis et fratribus nostris monachis, \n qui beato apostolo Paulo oboedire neglegunt dicenti: qui \n non uult operari, non manducet, permittenda sit ista \n licentia, uoluntatem ac linguam tuam adsumens in opus \n suum imperauit mihi ex te, ut hinc ad te aliquid scriberem. \n adsit itaque ipse etiam mihi, quo ita paream, ut ei me \n parere ex eius munere ipsa utilitate fructuosi laboris intellegam. \n \n \n","2":"\n Primum ergo uidendum quid dicant illius professionis \n homines qui operari nolunt, deinde, si eos non recte sentire\n\n \n\n \n\n \n \n \n inuenerimus, ad eorum correctionem et ad inplendum nostri \n episcopatus officium contra disserendum. non, inquiunt, de \n hoc opere corporali, in quo uel agricolae uel opifices laborant, \n praecepit apostolus, cum diceret: qui non unIt operari, \n non manducet. neque enim euangelio posset esse contrarius, \n ubi ait ipse dominus: ideo dico nobis uobis , ne solliciti \n sitis animae uestrae quid manducetis neque corpori \n uestro quid induamini. nonne anima plus est \n quam esca et corpus quam uestimentum? conspicite \n uolatilia caeli, quoniam non serunt neque \n metunt neque congregant in horrea, et pater \n uestercaelestis pascit illa. nonneuos magis pluris \n estis illis? quis autem uestrum cogitans potest \n adicere ad staturam suam cubitum unum? et de \n uestimento quid solliciti estis? considerate lilia \n agri, quomodo crescunt: non laborant ueque neque nent. \n dico autem nobis uobis , quoniam nec Salomon in omni \n gloria sua coopertus est sicut unum ex istis. si \n autem fenum agri, quod hodie est et cras in cUbanum clibanum \n mittitur, deus sic uestit, quanto magis uos \n modicae fidei! nolite ergo solliciti esse dicentes: \n quid manducabimus aut quid bibemus aut quo \n operiemur? haec enim omnia gentes inquirunt. \n scit autem pater uester quia his omnibus indigetis. \n quaerite autem primum regnum dei et\n\n \n\n \n \n \n iustitiam eius, et omnia haec adponentur uobis. nolite \n ergo solliciti esse in crastinum; crastinus enim \n dies sollicitus erit sibi ipse. sufficit diei malitia \n sua. ecce, inquiunt, ubi nos dominus iubet de uictu et \n tegumento nostro esse securos. quomodo ergo apostolus \n sentire aduersus dominum posset, ut nos praeciperet ita esse \n debere sollicitos quid manducemus et quid bibamus et unde \n cooperiamur, ut nos etiam opificum artibus, curis, laboribus \n oneraret? quapropter in eo, quod ait: qui non uult operari, \n non manducet, opera spiritalia, inquiunt, debemus \n accipere, de quibus alio loco dicitur: unicuique sicut \n dominus dedit. ego plantaui, Apollo rigauit, sed \n deus incrementum dedit, et paulo post: unusquisque \n suam mercedem accipiet secundum suum laborem. \n dei enim sumus cooperarii; dei agricultura, dei \n aedificatio estis. secundum gratiam quae data \n est mihi ut sapiens architectus fundamentum \n posui. sicut ergo apostolus operatur plantando, Iigando rigando , \n aedificando et fundamentum ponendo, ita qui non uult operari, \n non manducet. quid enim prodest manducare spiritaliter, id \n est pasci uerbo dei, si non inde operatur aliorum aedificationem? \n sicut illi pigro seruo quid profuit accipere talentum\n\n \n\n \n \n \n et abscondere nec operari lucra dominica? an ut ei auferretur \n in fine et ipse in exteriores tenebras mitteretur? sic, inquiunt, \n et nos facimus: legimus cum fratribus, qui ad nos ab aestu \n saeculi ueniunt fatigati, ut apud nos in uerbo dei et in orationibus, \n psalmis, hymnis, canticis spiritalibus requiescant. \n alloquimur eos, consolamur, exhortamur, aedificantes in eis. \n si quid eorum uitae pro suo gradu esse perspicimus. talia \n opera si non faceremus, periculose a domino alimenta ipsa \n spiritalia sumeremus; hoc enim dixit apostolus: qui non \n uult operari, non manducet. ita se isti arbitrantur \n apostolicae et euangelicae obtemperare sententiae, cum et \n euangelium credunt de non curanda corporali et temporali \n uitae huius indigentia praecepisse et apostolum de opere \n et cibo spiritali dixisse: qui non uult operari, non \n manducet. \n \n \n \n","3":"\n Nec adtendunt, quia, si alius diceret dominum quidem \n in parabolis et in similitudinibus loquentem de uictu et tegumento \n spiritali monuisse, ut non inde sint solliciti serui \n eius \u2014 sicut dicit: cum uos adtraxerint ad iudicia. \n nolite cogitare quid loquamini; dabitur enim uobis \n in illa hora quid loquamini; non enim uos \n estis qui loquimini, sed spiritus patris uestri. \n qui loquitur in uobis. sermo quippe sapientiae spiritalis \n est, de quo illos noluit cogitare promittens, quod eis nihil\n\n \n\n \n \n \n inde sollicitis praestaretur \u2014 apostolum autem iam more \n apostolico apertius disserentem et magis proprie quam figurate \n loquentem, sicut multa ac paene omnia sese habent in epistuIis epistulis \n apostolicis, proprie de opere corporali ciboque dixisse: qui \n non uult operari, nec manducet, redderetur illis dubia \n sententia eorum, nisi cetera dominica uerba considerantes inuenirent \n aliquid, unde probarent eum de uictu et uestitu \n corporali non curando locutum fuisse, cum diceret: nolite \n solliciti esse quid manducetis et quid bibatis, et \n quo uestiamini, uelut si animo aduerterent quod ait: \n haec enim omnia gentes quaerunt; ibi enim ostendit \n de ipsis corporalibus et temporalibus se dixisse. ita ergo, si \n hoc solum de hac re dixisset apostolus: qui non uult \n operari, nec manducet, possent haec uerba in aliam \n traduci sententiam; cum uero multis aliis locis epistularum \n suarum, quid hinc sentiat, apertissime doceat, superfluo conantur \n et sibi et ceteris caliginem obducere, ut quod utiliter \n illa caritas monet non solum facere nolint, sed nec intellegere \n ipsi aut ab aliis intellegi uelint, non timentes quod scriptum \n est: noluit intellegere, ut bene ageret. \n \n \n \n","4":"\n Prius ergo demonstrare debemus beatum apostolum \n Paulum opera corporalia seruos dei operari uoluisse, quae \n finem haberent in magnam spiritalem mercedem ad hoc, ut \n ipso uictu et tegumento a nullo indigerent, sed manibus suis\n\n \n\n \n \n \n haec sibi procurarent; deinde ostendere euangelica illa praecepta, \n de quibus nonnulli non solum pigritiam, sed etiam \n adrogantiam suam fouent, apostolico praecepto et exemplo \n non esse contraria. uideamus itaque, unde ad hoc uenerit \n apostolus, ut diceret: si quis non uult operari, nec \n manducet, et quid deinde contexat, ut ex ipsa circumstantia \n lectionis adpareat declarata sententia. denuntiamus, inquit. \n uobis, fratres, in nomine domini nostri Iesu Christi, \n ut subtrahatis uos ab omni fratre inquiete \n ambulante et non secundum traditionem quam \n acceperunt a nobis. ipsi enim scitis, quomodo \n oporteat imitari nos, quia noninquietifuimus inter \n uos neque panem gratis ab aliquo manducauimus, \n sed in labore et fatigatione die ac nocte operantes, \n ne quem uestrum grauaremus: non quia non habuerimus \n potestatem, sed ut nosmet ipsos formam \n daremus uobis, qua nos imitaremini. nam et cum \n apud uos essemus, hoc uobis praecipiebamus, quoniam, \n si quis non uult operari, nec manducet. \n audiuimus enim quosdam inter uos ambulare inquiete \n nihil operantes, sed curiose agentes. his \n autem, qui eius modi sunt, praecipimus et obsecramus \n in domino Iesu Christo, ut cum silentio \n operantes suum panem manducent. quid ad haec dici \n potest, quandoquidem ne cuiquam postea liceret hoc pro \n uoluntate, non pro caritate interpretari, exemplo suo docuit\n\n \n\n \n \n \n quid praeceperit? illi enim tamquam apostolo praedicatori \n euangelii, militi Christi, plantatori uineae, pastori gregis constituerat \n dominus, ut de euangelio uiueret; et tamen ipse \n stipendium sibi debitum non exegit, ut se formam daret eis \n qui exigere indebita capiebant cupiebant . sicut ad Corinthios dicit: \n quis militat suis stipendiis umquam? quia plantat \n uineam et de fructu eius non edet? quis pascit \n gregem et de lacte gregis non percipit? ergo quod \n sibi debebatur, accipere noluit, ut exemplo eius cohercerentur , \n qui sibi non ita ordinati in ecclesia talia deberi arbitrabantur. \n quid est enim, quod ait: neque panem gratis ab \n aliquo manducauimus, sed in labore et fatigatione \n die et nocte operantes, ne quem uestrum grauaremus: \n non quia non habuerimus potestatem, sed ut \n nos formam daremus nobis uobis , qua nos imitaremini? \n audiant ergo quibus hoc praecepit, id est qui non habent hanc \n potestatem, quam ille habebat, ut tantummodo spiritaliter \n operantes manducent panem a corporali labore gratuitum, et \n quemadmodum dicit: praecipimus et obsecramus in \n Christo, ut cum silentio operantes suum panem \n manducent, non disputent contra manifestissima uerba \n apostoli, quia et hoc pertinet ad silentium, cum quo debent \n operantes manducare panem suum. \n \n \n","5":"\n Enucleatius autem et diligentius adhuc ista uerba \n considerarem atque tractarem, nisi haberem alia loca\n\n \n\n \n \n \n epistularum eius multo manifestiora, quibus conlatis et ista liquidius \n manifestantur et, si ista non essent, illa sufficerent. ad Corinthios \n enim scribens de hac eadem re ita dicit: non sum \n liber? non sum apostolus? nonne Christum Iesum \n dominum nostrum uidi? nonne opus meum nos uos estis \n in domino? si aliis non sum apostolus, uerumtamen \n uobis sum. signaculum enim apostolatus mei uos \n estis in domino. mea defensio ad eos, qui rne interrogant, \n haec est. numquid non habemus potestatem \n manducandi et bibendi? numquid non habemus \n licentiam sororem mulierem circumducendi \n sicut et ceteri apostoli et fratres domini et Cephas? \n uide, quemadmodum primo ostendat, quid sibi liceat et ideo \n liceat, quoniam apostolus est. inde enim coepit: non sum \n liber? non sum apostolus? et probat se apostolum \n dicens: nonne Christum Iesum dominum nostrum \n uidi? nonne opus meum uos estis in domino? quo \n probato ostendit sibi licere quod ceteris apostolis, id est. ut \n non operetur manibus Buis suis , sed ex euangelio uiuat, sicut \n dominus constituit, quod in consequentibus apertissime demonstrauit; \n ad hoc enim et fideles mulieres habentes terrenam \n gubstantiam substantiam ibant cum eis et ministrabant eis de substantia \n sua, ut nullius indigerent horum, quae ad substantiam uitae\n\n \n\n \n \n \n huius pertinent. quod beatus Paulus licere quidem sibi demonstrat, \n sicut et ceteri apostoli faciebant, sed ea potestate se \n uti noluisse postea commemorat. hoc quidam non intellegentes \n non \\'sororem mulierem\\', cum ille diceret: numquid \n non habemus potestatem sororem mulierem \n circumducendi? sed auxorem uxorem \\' interpretati sunt. fefellit \n eos uerbi graeci ambiguitas, quod et uxor et mulier eodem \n uerbo graece dicitur, quamquam hoc ita posuerit apostolus, \n ut falli non debuerint, quia neque \"mulierem\" tantummodo \n ait, sed \\'sororem mulierem\\' neque <ducendi\\', sed ccil\\'cumducendi\\'. \n uerumtamen alios interpretes non fefellit \n haec ambiguitas et cmuliel\\'em), non \\'uxorem\\' interpretati \n sunt.\\'\n \n \n","6":"\n Quod quisquis putat non potuisse ab apostolis fieri, \n ut cum eis sanctae conuersationis mulieres circumirent, quacumque \n euangelium praedicabant, ut eis de sua substantia \n necessaria ministrarent, euangelium audiant et cognoscant, \n quemadmodum hoc ipsius domini exemplo faciebant. dominus \n enim noster more misericordiae suae infirmioribus conpatiens, \n cum ei possent angeli ministrare, et loculos habebat, quo \n mitteretur pecunia, quae conferebatur utique a bonis fidelibus \n eorum uictui necessaria: quos loculos Iudae commendauit, ut \n etiam fures, si euitare non possemus, tolerare in ecclesia \n disceremus. ille enim ea quae mittebantur, sicut de illo \n scriptum est, auferebat. et mulieres uoluit ut se ad praeparanda \n et ministranda necessaria sequerentur, ostendens, quid\n\n \n\n \n \n \n euangelistis et ministris dei tamquam militibus a plebibus \n dei tamquam prouincialibus deberetur; ut, si quis eo quod \n sibi deberetur, uti nollet, sicut Paulus apostolus noluit, amplius \n inpenderet ecclesiae non exigendo stipendium debitum, \n sed cotidianum uictum de suis laboribus transigendo. audierat \n enim stabularius, ad quem uulneratus ille perductus est: si \n quid amplius erogaueris, in redeundo reddam tibi. \n amplius ergo erogabat apostolus Paulus, qui suis, ut ipse \n testatur, stipendiis militabat. in euangelio enim scriptum est: \n deinceps et ipse iter faciebat per ciuitatem et \n castellum praedicans et euangelizans regnum dei \n et duodecim cum illo, et mulieres aliquae quae \n erant curatae ab spiritibus malignis et infirmitatibus, \n Maria quae uocatur Magdalene, de qua \n daemonia septem exierant, Iohanna uxor Chuzae \n procuratoris Herodis et Susanna et aliae multae, \n quae ministrabant eis de facultatibus suis. hoc \n exemplum domini imitabantur apostoli ad accipiendum debitum \n sibi cibum; de quo idem dominus apertissime loquitur. \n euntes, inquit, praedicate dicentes, quia adpropinquauit \n regnum caelorum. infirmos curate, mortuos\n\n \n\n \n \n \n suscitate, leprosos mundate, daemonia eicite. gratis \n accepistis, gratis date. nolite possidere aurum \n neque argentum neque pecuniam in zonis uestris, \n non peram in uia neque duas tunicas neque calciamenta \n neque uirgam; dignus enim est operarius \n cibo suo. ecce ubi constituit dominus quod idem \n apostolus commemorat. ad hoc enim dixit illa omnia ne portarent, \n ut, ubi opus esset, ab eis acciperent quibus adnuntiabant \n regnum dei. \n \n \n","7":"\n Ne quis autem arbitretur solis duodecim hoc fuisse \n concessum, uide quid etiam Lucas narret. post haec, inquit, \n designauit dominus et alios septuaginta duo et \n misit illos binos ante faciem suam in omnem ciuitatem \n et locum quo erat ipse uenturus. et dicebat \n illis: messis quidem multa, operarii autem pauci; \n rogate ergo dominum messis, ut mittat operarios \n in messem suam. ite, ecce ego mitto uos sicut \n agnos inter lupos. nolite portare sacculum neque \n peram neque calciamenta, et neminem per uiam \n salutaueritis. in quamcumque domum intraueritis, \n primum dicite: pax huic domui. et si ibi fuerit \n filius pacis, requiescet super illum pax uestra; sin \n autem, ad uos reuertetur. in eadem autem domo \n manete edentes et bibentes quae apud illos sunt; \n dignus enim est operarius mercede sua. hic adparet \n non esse illa iussa, sed permissa; ut quisquis uti uellet, eo\n\n \n\n \n \n \n uteretur, quod sibi liceret ex domini constitutione; si quis \n autem uti nollet, non contra iussum faceret, sed de suo \n iure decederet misericordius et laboriosius conuersatus in euangelio, \n in quo et debitam mercedem nollet accipere. alioquin \n contra iussum domini fecit apostolus, qui posteaquam ostendit \n sibi licere, statim subiecit: sed t a me n ego non sum usus \n hac potestate. \n \n \n","8":"\n Sed ad ordinem redeamus ac totum ipsum epistulae \n locum diligenter consideremus. numquid non habemus. \n inquit, licentiam manducandi et bibendi? numquid \n non habemus licentiam sororem mulierem circumducendi? \n quam licentiam dixit, nisi quam dedit dominus \n eis, quos ad praedicandum regnum caelorum misit dicens: \n ea quae ab ipsis sunt manducate; dignus est enim \n operarius mercede sua, et se ipsum proponens ad eiusdem \n potestatis exemplum, cui fidelissimae mulieres talia \n necessaria de suis facultatibus ministrabant? amplius autem \n fecit apostolus Paulus, ut de coapostolis suis documentum \n adhiberet huius licentiae a domino permissae. neque enim \n reprehendenssubiecit : sicut et ceteri apostoli et fratres \n domini et Cephas, sed ut hinc ostenderet hoc se accipere \n noluisse, quod ei licere accipere ceterorum etiam commilitonum \n eius more probaretur. an ego solus et Barnabus Barnabas non habemus \n potestatem non operandi? ecce abstulit omnem\n\n \n\n \n \n \n dubitationem etiam tardissimis cordibus, ut intellegant, de qua \n operatione dicat. ut quid enim ait: an ego solusetBarnabas \n non habemus potestatem non operandi? nisi \n quia omnes euangelistae et ministri uerbi dei habebant potestatem \n a domino acceptam, ut non operarentur manibus suis, \n sed ex euangelio uiuerent, operantes tantummodo spiritalia in \n praedicatione regni caelorum et aedificatione pacis ecclesiae. \n neque enim quisquam potest dicere de ipsa spiritali operatione \n dixisse apostolum: an ego solus et Barnabus Barnabas nou non \n habemus potestatem non operandi? hanc enim potestatem \n non operandi omnes illi habebant. dicat ergo qui \n conatur praecepta apostolica in sententiam suam deprauare \n atque peruertere, dicat, si audet, omnes euangelistas accepisse \n a domino potestatem non euangelizandi. at si hoc absurdissimum \n et insanissimum est dicere, cur nolunt intellegere, quod \n omnibus patet, accepisse illos quidem potestatem non operandi, \n sed opera corporalia, quibus uictum quaererent, quia dignus \n est operarius cibo suo et mercede sua, sicut euangelium \n loquitur? non ergo soli Paulus et Barnabus Barnabas non habebant \n potestatem non operandi, sed omnes pariter habebant \n hanc potestatem, qua isti non utebantur, amplius inpendendo \n ecclesiae, sicut in illis locis, ubi euangelizabant, infirmis congruere \n iudicabant. et ideo, ne coapostolos suos reprehendisse \n uideretur, subiungit et dicit: quis militat suis stipendiis\n\n \n\n \n \n \n umquam? quis plantat uineam et de fructu eius non \n edet? quis pascit gregem et de lacte gregis non \n percipit? numquid secundum hominem haec loquor. \n an et lex haec non dicit? in lege enim Moysi scriptum \n est: boui trituranti os non infrenabis. numquid \n de bubus pertinet ad deum? an propter nos omnino \n dicit? propter nos enim scriptum est, quia debet in \n spe qui arat arare et triturans in spe participandi. \n his uerbis satis indicat apostolus Paulus non sibi aliquid \n usurpasse ultra debitum coapostolos suos, quia non operabantur \n corporaliter, unde haberent huic uitae necessaria, sed, \n sicut dominus constituit, ex euangelio uiuentes panem gratuitum \n manducarent ab eis, quibus gratuitam gratiam praedicabant. \n stipendium enim suum tamquam milites accipiebant et . \n de uineae per eos plantatae fructu, quod opus erat, libere \n decerpebant; et de gregis, quem pascebant, lacte potabant; \n et ex area quam triturabant, cibum sumebant. \n \n \n","9":"\n Apertius autem cetera conectit et omnino aufert \n omnes dubitationis ambages. si nos uobis, inquit, spiritalia \n seminauimus, magnum est si uestra carnalia metamus? \n quae sunt spiritalia, quae seminauit, nisi uerbum et ministerium \n sacramenti regni caelorum? quae autem carnalia, quae \n sibi licere metere dicit, nisi haec temporalia, quae uitae atque \n indigentiae carnis indulta sunt? haec autem sibi debita se \n ab eis non quaesisse nec accepisse manifestat, ne quod\n\n \n\n \n \n \n inpedimentum daret euangelio Christi. quid restat, ut intellegamus \n eum operatum esse, unde uictum haberet, nisi corporaleopus \n corporalibus et uisibilibus manibus suis? nam si de \n spiritali opere uictum et tegumentum quaereret, id est, ut \n ab eis haec acciperet, quos in euangelio aedificabat, non consequenter \n diceret: si alii potestatis uestrae participant, \n non magis nos? sed non sumus usi hac potestate, \n sed omnia toleramus, ne quod inpedimentum demus \n euangelio Christi. qua potestate se dicit non usum, nisi \n quam habebat in eos a domino acceptam, ut eorum carnalia \n meteret ad uictum uitae huius, quae in carne agitur? cuius \n potestatis participes erant etiam alii, qui non eis primo \n euangelium adnuntiauerunt, sed ad eorum ecclesiam id ipsum \n praedicantes postea uenerunt. ideo cum dixisset: si nos \n uobis spiritalia seminauimus, magnum est si carnalia \n uestra metamus? subiecit: si alii potestatis uestrae \n participant, non magis nos? et cum demonstrasset, quid \n eis potestatis esset, sed non sumus usi, inquit, hac potestate, \n sed omnia toleramus, ne quod inpedimentum \n demus euangelio Christi. dicant ergo isti, quomodo de \n opere spiritali carnalem uictum habebat apostolus, cum aperte \n ipse dicat non se usum esse hac potestate. at si de opere\n\n \n\n \n\n \n\n \n \n \n spiritali carnalem uictum non habebat, restat, ut de opere \n corporali habuerit et inde dicat: neque panem gratis ab \n aliquo manducauimus, sed in labore et fatigatione \n nocte et die operantes, ne quem uestrum grauaremus: \n non quia non habuerimus potestatem, sed ut nos \n formam daremus nobis uobis , qua nos imitaremini. omnia. \n inquit, toleramus, ne quod inpedimentum demus euangelio \n Christi. \n \n \n","10":"\n Et redit rursus modisque omnibus etiam atque \n etiam commendat, quid sibi liceat et tamen non faciat. ne \n scitis, inquit, quoniam qui in templo operantur. \n quae de templo sunt edunt? qui altario deseruiunt, \n altario conpartiuntur? sic et dominus ordinauithis \n qui euangelium adnuntiant de euangelio \n uiuere; ego autem nullius horum usus sum. quid \n hoc apertius? quid clarius? uereor, ne forte, cum dissero \n uolens id exponere, obscurum fiat quod per se lucet et clamat. \n qui enim haec uerba non intellegunt aut se non intellegere \n fingunt, mea multo minus intellegunt uel se intellegere \n confitentur: nisi forte propterea cito intellegant nostra. \n quia conceditur eis intellecta deridere, de apostoli autem \n uerbis non idem conceditur. propterea ubi aliter ea secundum \n suam sententiam interpretari non possunt, etiam clara et\n\n \n\n \n \n \n manifesta obscura et incerta esse respondent, quia praua et \n peruersa non audent. clamat homo dei: dominus ordinanit ordinauit \n his qui euangelium adnuntiant de euangelio uiuere; \n ego autem nullius horum usus sum, et conatur \n caro et sanguis recta depranare deprauare , aperta claudere, serena nubilare. \n spiritale, inquit, opus faciebat et inde uiuebat. si ita est, \n de euangelio uiuebat. cur ergo dicit: dominus ordinauit \n his qui euangelium adnuntiant de euangelio uiuere; \n ego autem nullius horum usus sum? aut si et \n hoc ipsum quod hic dictum est \\'uiuere\\' secundum spiritalem \n uitam uolunt interpretari, nullam spem habebat apostolus ad \n deum, qui de euangelio non uiuebat, quia dixit: nullius \n horum usus sum. quapropter ut spes illi certa esset uitae \n aeternae, de euangelio utique spiritaliter uiuebat apostolus. \n quod ergo ait: ego autem nullius horum usus sum, de \n uita ista, quae in carne agitur, sine dubitatione facit intellegi, \n quod dixit dominum ordinasse his qui euangelium adnuntiant \n de euangelio uiuere, id est uitam istam, cui opus est uictu \n et tegumento, de euangelio transigere, sicut superius de suis \n coapostolis dixit, unde ipse dominus ait: dignus est operarius \n cibo suo, et: dignus est operarius mercede \n sua. hunc itaque cibum et hanc mercedem sustentandae huius \n uitae debitum euangelistis ab eis quibus euangelizabat non \n accepit apostolus uerum dicens: ego autem nullius \n horum usus sum.\n\n \n\n \n\n \n \n \n \n \n \n","11":"\n Et sequitur et adiungit, ne forte quisquam arbitretur \n ideo non eum accepisse, quia illi non dederant: non \n autem scripsi haec, ut ita fiant in me; bonum est \n mihi magis mori quam gloriam meam quisquam \n inanem faciat. quam gloriam? nisi quam habere uoluit \n apud deum, in Christo conpatiens infirmis, sicut mox apertissime \n dicturus est. si enim euangelizauero, inquit, non \n est mihi gloria; necessitas enim mihi incumbit, \n id est sustentandae huius uitae. uae enim mihi erit, inquit, \n si non euangelizauero, id est malo meo non euangelizabo, \n quia fame cruciabor et unde uiuam non habebo. \n nam sequitur et dicit: si enim uolens hoc facio, merc \n e d e m habeo. uolentem se dicit facere, sine ulla uitae \n huius fulciendae necessitate conpulsus facit, et ob hoc habere \n mercedem, utique apud deum gloriae sempiternae. si autern autem \n inuitus, inquit, dispensatio mihi credita est, id est \n si necessitate transigendae huius uitae inuitus cogor euangelizare, \n dispensatio mihi credita est, ut scilicet ei \n dispensatione mea, quia Christum, quia ueritatem praedico, \n quamuis ex occasione, quamuis mea quaerens, quamuis terreni \n emolumenti necessitate conpulsus, alii proficiant, ego autem \n mercedem apud deum gloriosam illam sempiternamque non\n\n \n\n \n \n \n habeam. quae ergo mihi, inquit, merces erit? interrogans \n dixit; propterea suspendenda est pronuntiatio, donec respondeat. \n quod ut facilius intellegatur, tamquam nos eum interrogemus: \n quae ergo tibi merces erit, apostole, quando mercedem \n istam terrenam etiam euangelistis bonis debitam non \n propter hoc euangelizantibus, sed tamen consequentem et \n oblatam ex domini ordinatione sumentibus tu non accipis? \n quae ergo tibi merces erit? uide, quid respondeat. ut euangelizans, \n inquit, sine sumptu ponam euangelium, \n id est ut non sit credentibus sumptuosum euangelium, ne \n putent ad hoc sibi euangelizari, ut id euangelistae quasi \n uendere uideantur. et tamen redit etiam atque etiam, ut \n ostendat, quid sibi iure dominico liceat et ipse non faciat. \n ut non abutar, inquit, potestate mea in euangelio. \n \n \n","12":"\n Iam uero quia infirmitati hominum conpatiens id \n faciebat, audiamus sequentia. cum enim liber sim, inquit, \n ex omnibus omnium me seruum feci, ut plures lucrifacerem: \n his qui sub lege sunt quasi sub lege, cum \n non sim ipse sub lege, ut eos qui sub lege erant \n lucrifacerem; his qui sine lege sunt quasi sine lege, \n cum sine lege dei non sim, sed sim in lege Christi, \n ut lucrifacerem eos qui sine lege sunt. quod non\n\n \n\n \n \n \n simulandi uersutia faciebat, sed conpatiendi misericordia, id est \n non quasi ut se fingeret iudaeum, sicut nonnulli putauerunt, \n quia legitima uetera Hierosolymis obseruauit. fecit enim hoc \n secundum liberam et manifestam sententiam suam, in qua \n dicit: circumcisus quis uocatus est? non adducat, id \n est non sic uiuat, quasi praeputium adduxerit et id quod \n nudauerat texerit, sicut alio loco dicit: circumcisio tua \n praeputium facta est. secundum hanc ergo sententiam \n suam, qua dicit: circumcisus quis uocatus est? non \n adducat. in praeputio quis uocatus est? non circumcidatur, \n fecit illa, quae non intellegentibus et parum adtendentibus \n finxisse putatus est; iudaeus enim erat et circumcisus \n uocatus; noluit adducere, id est noluit ita uiuere, ac \n si circumcisus non esset. hoc enim iam in potestate habebat. \n et sub lege quidem non erat sicut illi, qui eam seruiliter \n operabantur, sed tamen in lege dei et Christi. non enim alia \n erat lex illa et alia lex dei, sicut perditi Manichaei solent \n dicere. alioquin si, cum illa fecit, finxisse putandus est, finxit \n et paganum et sacrificauit idolis, quia dicit factum se fuisse \n his qui sine lege sunt quasi sine lege, quos utique nonnisi \n gentiles, quos paganos dicimus, uult intellegi. aliud ergo \n esse sub lege, aliud in lege, aliud sine lege. sub lege carnales \n iudaei; in lege spiritales et iudaei et christiani, unde illi\n\n \n\n \n \n \n seruauerunt morem illum patrium, sed onera insolita credentibus \n gentibus non inposuerunt; et ideo et illi circumcisi \n sunt; sine lege autem gentes, quae nondum crediderunt, \n quibus tamen se apostolus congruisse testatur per misericordem \n conpassionem , non per uersipellem simulationem, id \n est ut eo modo subueniret carnali iudaeo uel pagano, quo \n modo sibi ipse, si hoc esset, subueniri uoluisset: portans \n utique eorum infirmitatem in conpassionis similitudine, non \n fallens in mendacii fictione, sicut continuo sequitur et dicit: \n factus sum infirmis infirmus, ut infirmos lucrifacerem. \n hinc enim loquebatur, ut etiam illa omnia diceret. sicut \n ergo quod factus est infirmis infirmus, non erat mendacium, \n sic et cetera illa superius. quam enim dicit infirmitatem \n suam erga infirmos fuisse nisi conpatiendi eis in tantum, \n ut, ne uideretur uenditor euangelii et uerbi dei cursum apud \n inperitos in malam suspicionem decidens inpediret, nollet \n accipere, quod iure dominico debebatur? quod si uellet, non \n utique mentiretur, quia uere debebatur; et quia noluit, non \n utique mentitus est. neque enim dixit non sibi deberi, sed \n deberi ostendit et debito se usum non esse nec omnino uti \n - uelle professus est, eo ipso factus infirmus, quo potestate sua \n uti noluit, tam misericordi scilicet indutus affectu, ut cogitaret \n quemadmodum secum agi uellet, si et ipse ita infirmareturt \n ut posset de illis, per quos sibi euangelium praedioaretur praedicaretur , si \n eos uideret sumptus accipere, quasi mercimoniorum nundinas \n suspicari. \n \n \n","13":"\n De hac infirmitate sua dicit alio loco: facti\n\n \n\n \n \n \n sumus paruuli in medio uestrum, tamquam si nutrix \n foueat filios suos. nam eius circumstantia lectionis hoc \n indicat. neque enim, inquit, aliquando in sermone adulationis \n fuimus, sicut scitis, neque in occasione cupiditatis, \n deus testis est, neque quaerentes ab hominibus \n gloriam, neque a nobis uobis neque ab aliis, cum possemus \n oneri uobis esse ut Christi apostoli; sed facti sumus \n paruuli in medio uestrum, tamquam si nutrix foueat \n filios suos. quod ergo ad Corinthios dicit, habere se potestatem \n apostolatus sui, sicut et ceteri apostoli, qua potestate \n usum se non esse testatur, hoc etiam isto loco ad Thessalonicenses \n ait: cum possemus oneri uobis esse ut Christi \n apostoli, secundum quod dominus dicit: dignus est operarius \n mercede sua. nam hinc eum dicere illud indicat. \n quod supra posuit: neque in occasione cupiditatis, deus \n testis est. per hoc enim quod iure dominico debebatur bonis \n euangelistis, non propter hoc euangelizantibus, sed quaerentibus \n regnum dei, ut haec omnia adponerentur eis, inueniebant \n alii occasionem, de quibus idem dicit: neque enim isti deo \n seruiunt, sed suo uentri. quibus hanc occasionem amputare \n uolebat apostolus, ut etiam quod sibi iuste debebatur omitteret. \n aperte quippe hoc ipse ostendit in secunda ad Corinthios. \n ab aliis ecclesiis suppletas dicens necessitates suas. uenerat \n enim, sicut adparet, ad tantam indigentiam, ut de longinquis \n ecclesiis ei necessaria mitterentur, dum tamen ab eis, apud\n\n \n\n \n \n \n quos erat, nihil tale acciperet. numquid peccatum, inquit, \n feci me ipsum humiliando, ut uos exaltaremini, quoniam \n gratis euangelium dei euangelizaui uobis? alias \n ecclesias spoliaui accipiens stipendium ad uestram \n ministrationem; et cum apud uos fuissem et egerem, \n nemini grauis fui. nam id quod deerat mihi adinpleuerunt \n fratres qui uenerunt a Macedonia, et in omnibus \n ingrauate me in uobis custodiui et custodiam. \n est ueritas Christi in me, quia gloria haec non infringetur \n in me in regionibus Achaiae. quare? quia uos \n non diligo? deus scit. quod autem facio et facturus \n sum, ut amputem occasionem eorum qui uolunt occasionem, \n ut in quo gloriantur, inueniantur sicut et \n nos. de hac igitur occasione, quam hic dicit uelle se amputare, \n uoluit intellegi quod ibi ait: neque in occasione cupiditatis, \n deus testis est. et quod hic dixit: me ipsum humiliando, \n ut uos exaltaremini, hoc in prima ad eosdem \n Corinthios: factus sum infirmis infirmus, hoc ad Thessalonicenses: \n factus sum paruulus in medio uestrum, tamquam \n si nutrix foueat filios suos. proinde adtende \n sequentia. ita, inquit, desiderantes uos placet inpertire \n uobis non solum euangelium dei, uerum etiam animas\n\n \n\n \n \n \n nostras; quoniam carissimi nobis facti estis. recordamini \n enim, fratres, laborem nostrum et aerumnam, \n nocte et die operantes, ne quem uestrum grauaremus: \n hoc ergo superius ait: cum possemus oneri uobis esse \n ut Christi apostoli. infirmorum enim periculis, ne falsis \n suspicionibus agitati odissent quasi uenale euangelium, tam \n quam paternis maternisque uisceribus tremefactus hoc. fecit. \n sic etiam in Actibus apostolorum idem loquitur, cum a Mileto \n mittens Ephesum uocasset inde presbyteros ecclesiae, quibus \n inter multa, argentum, inquit, uel aurum uel uestem \n nullius concupiui. ipsi scitis, quoniam necessitatibus \n meis et eorum qui mecum fuerunt, hae manus \n seruierunt. omnia ostendi uobis, quoniam sic laborantes \n oportet iuuare infirmos, memores etiam \n uerborum domini Iesu, quia ipse dixit: beatum est \n magis dare quam accipere. \n \n \n","14":"\n Hic fortasse aliquis dicat: si corporale opus operabatur \n apostolus, unde uitam istam sustentaret, quod erat \n ipsum opus et quando ei uacabat et operari et euangelium \n praedicare? cui respondeo: puta me nescire; corporaliter tamen \u00bb \n operatum esse et inde in carne uixisse, non utentem potestate, \n quam dominus apostolis dederat, ut euangelium adnuntians \n de euangelio uiueret, ea quae supra dicta sunt sine ulla dubitatione \n testantur. neque enim aut uno loco aut breuiter dictum\n\n \n\n \n \n \n est, ut possit cuiusuis astutissimi tergiuersatione in aliam \n traduci peruertique sententiam. cum igitur tantae auctoritatis \n tam magnis et crebris molibus contradicentium conteratur \n aduersitas, quid a me quaerunt, uel quale opus faciebat uel \n quando faciebat? unum scio, quia nec furta faciebat nec effractor \n aut latro erat nec auriga aut uenator aut histrio nec \n turpilucrus; sed innocenter et honeste quae apta sunt humanis \n usibus operabatur, sicut sese habent opera fabrorum, struetorum structorum , \n sutorum, rusticorum et his similia. neque enim \n honestas ipsa reprehendit, quod reprehendit superbia eorum, \n qui honesti uocari amant, sed esse non amant. non igitur \n dedignaretur apostolus siue rusticanum aliquod opus adgredi \n siue in opificum labore uersari. qui enim ait: sine offensione \n estote Iudaeis et Graecis et ecclesiae dei, \n quos in hac causa reuereri posset ignoro. si Iudaeos dixerint, \n patriarchae pecora pauerunt; si Graecos, quos etiam paganos \n dicimus, etiam philosophos multum sibi honorabiles sutores \n habuerunt; si ecclesiam dei, homo ille iustus et ad testimonium \n coniugalis semper mansurae uirginitatis electus, cui \n desponsata erat uirgo Maria, quae peperit Christum, faber \n fuit. quidquid horum ergo cum innocentia et sine fraude homines \n operantur, bonum est. nam praecauet hoc et ipse apostolus, \n ne quisquam ex necessitate sustentandae uitae in mala \n opera delabatur. qui furabatur, inquit, iam non furetur; \n magisautemlaboretmanibus suisbonum , uthabeat \n unde tribuere cui opus est. hoc ergo scire sufficit, quia\n\n \n\n \n \n \n et in ipso opere corporali id quod bonum est operabatur \n apostolus. \n \n \n","15":"\n Quando autem soleret operari, id est quibus \n temporum spatiis, ne ab euangelizando inpediretur, quis possit \n conprehendere ? sane quia et diurnis et nocturnis horis operabatur, \n ipse non tacuit uerumtamen isti, qui tamquam multum \n negotiosi et occupati de tempore operationis inquirant inquirunt , \n quid agunt? numquid ipsi ab Hierusalem per circuitum usque \n ad Illyricum terras euangelio repleuerunt? aut quidquid gentium \n barbararum remansit adhuc obeundum et inplendum de \n pace ecclesiae susceperunt? nouimua nouimus eos in quandam sanctam \n societatem otiosissime congregatos. mirandam rem fecit \n apostolus, qui reuera in tanta sollicitudine omnium ecclesiarum, \n et propagatarum et propagandarum, ad eius curam \n laboremque pertinentium etiam manibus operabatur; propterea \n tamen, cum apud Corinthios esset et egeret, nemini quidem \n eorum, apud quos erat, grauis fuit, sed plane quod illi deerat. \n suppleuerunt fratres, qui uenerunt ex Macedonia. \n \n \n","16":"\n Nam et ipse propter eius modi necessitates sanctorum, \n qui quamuis praeceptis eius obtemperent, ut cum \n silentio operantes suum panem manducent, possunt tamen \n multis ex causis indigere supplemento aliquo talium sustentationum, \n cum dixisset talia docens et praemonens: his autem \n qui eius modi sunt praecipimus et obsecramus in\n\n \n\n \n \n \n domino Iesu Christo, ut cum silentio operantes \n suum panem manducent, ne illi qui habebant unde \n necessaria seruis dei praeberent, hac occasione pigrescerent, \n praeuidens continuo subiecit: uos autem, fratres, nolite \n infirmari benefacientes. et ad Titum cum scriberet \n dicens: Zenam legis peritum et Apollo sollicite \n praemitte, ut nihil illis desit, ut ostenderet, unde illis \n nihil deesse deberet, continno continuo subiunxit: discant autem et \n nostri bonis operibus praeesse ad necessarios \n us usus us usus , ne sint infructuosi. Timotheum etiam, quem dicit \n germanissimum filium, quoniam sciebat corpore infirmum, \n sicut ostendit monens eum, ne aquam biberet, sed modico \n uino uteretur propter stomachum et frequentes suas \n infirmitates, quia in opere corporali laborare non poterat, \n ne forte, cum indigere nollet uictu cotidiano, ab eis, quibus \n euangelium ministrabat, aliqua sibi negotia quaereret, quibus \n animi eius inplicaretur intentio \u2014 aliud est enim corpore \n laborare animo libero, sicut opifex, si non ait sit fraudulentus \n et auarus et priuatae rei auidus; aliud autem ipsum animum \n occupare curis colligendae sine corporis labore pecuniae, \n sicut sunt uel negotiatores uel procuratores uel conductores; \n cura enim praesunt, non manibus operantur ideoque ipsum \n animum suum occupant habendi sollicitudine \u2014: Timotheum \n ergo, ne in talia incideret, quia per infirmitatem corporis\n\n \n\n \n \n \n manibus operari non poterat, sic exhortatur et monet et consolatur. \n labora, inquit, sicut bonus miles Christi Iesu. \n nemo militans deo inplicat se negotiis saecularibus, \n ut placeat cui se probauit. nam qui in agone \n contendit, non coronatur nisi legitime certauerit. \n hic ne ille angustias pateretur dicens: fodere non possum, \n mendicare confundor, adiunxit: laborantem agricolam \n primum oportet de fructibus percipere, \n secundum id, quod ad Corinthios dixerat: quis militat \n suis stipendiis umquam? quis plantat uineam et \n de fructu eius non edit? quis pascit gregem et de \n lacte gregis non percipit? fecit ita securum castum \n euangelistam non ad hoc euangelizantem, ut uenderet euangelium, \n sed tamen huic uitae necessaria suis sibi exhibere \n manibus non ualentem, ut intellegeret, quod necessarium sibi \n sumebat ab eis, quibus tamquam prouincialibus militabat et \n quos tamquam uineam cultura exercebat uel tamquam gregem \n pascebat, non esse mendicitatem, sed potestatem. \n \n \n","17":"\n Propter has igitur uel occupationes seruorum \n dei uel infirmitates corporales, quae omnino deesse non possunt, \n non solum permittit apostolus sanctorum indigentias \n suppleri a bonis fidelibus, sed etiam saluberrime hortatur. \n excepta enim illa potestate, qua se dicit ipse non usucn usum , \n cui tamen seruiendum esse a fidelibus praecipit dicens: communicet \n qui catechizatur uerbum ei qui se\n\n \n\n \n \n \n catechizat in omnibus bonis, excepta ergo hac potestate, \n quam uerbi praedicatores habere in eos, quibus praedicant, \n saepe testatur, etiam sanctis qui omnia sua uendita distribuerant \n et Hierosolymis habitabant in sancta communione \n uitae, non dicentes aliquid proprium, quibus erant omnia \n communia, et anima et cor unum in deum, ab ecclesiis \n gentium necessaria conferri praecipit et hortatur. inde est \n illud ad Romanos. nunc, inquit, pergam Hierusalem \n ministrare sanctis. placuit enim Macedoniae etAchaiae \n communionem aliquam facere in pauperes sanctorum, \n qui sunt Hierusalem. placuit enim illis, et debitores \n eorum sunt. si enim spiritalibus eorum communicauerunt \n gentes, debent et in carnalibus ministrare eis. \n hoc simile est illi, quod ait ad Corinthios: si nos uobis spiritalia \n seminauimus, magnum est, si uestra carnalia \n metamus? item ad Corinthios in secunda, notam autem, \n inquit, uobis facimus, fratres, gratiam dei quae data \n est in ecclesiis Macedoniae, quia in multa tribulatione \n probationis abundantia gaudii eorum et profunda \n paupertas eorum abundauit in diuitiis simplicitatis \n eorum; quia secundum uires, testimonium perhibeo, \n et supra uires uoluntarii fuerunt, cum multis precibus\n\n \n\n \n \n \n obsecrantes nos gratiam et communionem mlnlstrationis \n quae fit in sanctos, et non quomodo sperauimus, \n sed se ipsos tradiderunt primum domino et nobis \n per uoluntatem dei ad deprecandum Titum, ut quomodo \n coepit, sic et consummet in uos etiam gratiam \n istam. sed quomodo semper abundatis in omnibus \n fide et uerbo et scientia et omni studio et ea quae \n ex nobis est in uos caritate, ut et in hac gratia abundetis. \n non secundum imperium dico, sed propter aliorum \n studium et uestrae caritatis carissimum probans. \n scitis enim gratiam domini nostri Iesu Christi, quoniam \n propter uos pauper factus est, cum diues esset, \n ut illius paupertate uos ditaremini. et consilium in \n hoc do; hoc enim uobis prodest, qui non solum facere, \n sed et uelle coepistis ab anno priore; nunc autem et \n facto perficite, ut, quemadmodum promptus est animus \n uoluntatis, ita sit et perficiendi ex eo quod quisque \n habet. si enim promptus est animus, secundum \n id quod habet acceptabilis est, non secundum id quod \n non habet. non enim ut aliis sit refectio, uobis angustia, \n sed pro aequalitate in hoc tempore ut uestra \n abundantia sit ad illorum inopiam, ut et illorum \n abundantia fiat in uestram inopiam, ut fiat aequalitas.\n\n \n \n \n sicut scriptum est: qui multum, non abundauit, et \n qui modicum, non defuit illi. gratias autem deo, qui \n dedit idem studium pro nobis in corde Titi, quia \n consolationem quidem suscepit; studiosior autem cum \n esset, sponte exiit ad uos. misimus autem cum \n eo fratrem, cuius laus in euangelio est per omnes \n ecclesias, non solum autem, sed et ordinatus ab ecclesiis \n comes peregrinationis nostrae cum hac gratia \n quae ministratur a nobis ad domini gloriam et promptum \n animum nostrum, deuitantes hoc, ne quis nos reprehendat \n in hac plenitudine, quae ministratur a nobis. \n prouidemus enim bona non solum coram deo, sed \n etiam coram hominibus. in his uerbis adparet, quantum \n non solum curam sanctarum plebium esse uoluerit ministrare \n necessaria sanctis dei seruis, consilium in hoc dans, quia hoc \n magis ipsis qui hoc faciebant proderat quam illis erga quos \n faciebant \u2014 illis enim aliud proderat, id est hoc erga se \n obsequio fratrum suorum sancte uti nec propter hoc deo \n seruire nec ista sumere nisi ad supplendam necessitatem, non \n ad pascendam pigritiam \u2014 sed etiam suam curam beatus \n apostolus tantam dicit in hac ministratione, quae nunc per \n Titum transmittebatur, ut comitem peregrinationis suae propter \n hoc commemoret ordinatum ab ecclesiis, boni testimonii \n hominem dei, cuius laus, inquit, in euangelio est per \n omnes ecclesias. et ad hoc dicit illum ordinatum comitem \n sibi, ut deuitaret hominum reprehensiones, ne sine testimonio \n sanctorum in hoc ministerio sociorum tamquam sibi accipere\n\n \n\n \n\n \n\n \n \n \n et in suos sinus conuertere ab infirmis et inpiis putaretur. \n quae accipiebat ad supplendas necessitates sanctorum per se \n adferenda uel distribuenda indigentibus. \n \n \n","18":"\n Et paulo post dicit: nam de ministerio quod fit \n in sanctos ex abundanti est mihi scribere uobis. scio \n enim promptum esse animum uestrum, de quo glorior \n pro nobis uobis apud Macedonas, quoniam Achaia parata \n est ab anno priore, et quae ex uobis est aemulatio \n inritauit plures. misimus autem fratres, ne gloria \n nostra quam habemus in uobis euacuetur in bac hac parte, \n ut, sicut dixi, parati sitis, ne cum uenerint mecum \n Macedones et inuenerint uos inparatos, confundamur \n nos, ut non dicam uos, in hac substantia. necessarium \n ergo existimaui rogare fratres, ut praecedant ad uos \n et praeparent iam pridem repromissam hanc benedictionem \n uestram, ut sit parata, sic quasi benedictionem, \n non quasi auaritiam. hoc autem: qui parce seminat, \n parce et metet. et qui seminat in benedictione. in \n benedictione et metet. unusquisque secundum quod \n proposuit corde, non ex tristitia aut ex necessitate: \n hilarem enim datorem diligit deus. potens est autem \n deus omnem gratiam abundantem facere in uobis, ut \n in omnibus semper omnem sufficientiam habentes \n abundetis in omne opus bonum \u2014 sicut scriptum est: \n dispersit, dedit pauperibus, iustitia eius manet in\n\n \n\n \n \n \n aeternum. qui autem subministrat semen seminanti, \n et panem in escam subministrabit et multiplicabit \n seminationem uestram et augebit crescentes fruges \n iustitiae uestrae \u2014 ut in omnibus ditati in omnem \n simplicitatem, quae operatur per nos gratiarum actionem \n deo, quoniam ministerium functionis non solum \n supplet ea quae desunt sanctis, sed et abundare facit \n per multorum gratiarum actionem deo, perprobation em \n ministrationis huius glorificantes deum in obsequio \n confessionis uestrae in euangelium Christi et simplicitate \n communicationis in illos et in omnes et \n ipsorum precatione pro uobis, desiderantium uos \n propter excellentem gratiam dei in uobis. gratias deo \n super inenarrabili dono eius. quanta pinguedine sanctae \n laetitiae sit perfusus apostolus, dum loquitur de alterno \n supplemento indigentiae prouincialium Christi, hinc de rebus \n carnalibus in illos, inde autem de spiritalibus in istos, ut \n exclamaret et tamquam sanctorum gaudiorum sagina eructaret \n dicens: gratias deo super inenarrabili dono eius! \n \n \n\n","19":"\n Sicut ergo non cessauit apostolus, immo spiritus dei \n possidens et inplens et agens cor eius, exhortari fideles, qui \n haberent huius modi substantiam, ut nihil deesset necessitatibus\n\n \n\n \n\n \n \n \n seruorum dei, qui celsiorem sanctitatis gradum in ecclesia \n tenere uoluerunt, ut spei saecularis uincula cuncta praeciderent \n et animum liberum diuinae militiae dedicarent: sic debent \n et ipsi praeceptis eius oboedire, ut compatiantur infirmis, et \n amore priuatae rei non inligati manibus suis in commune \n laborare, praepositis suis sine murmure obtemperare, ut hoc \n suppleatur ex oblationibus bonorum fidelium. quod laborantibus \n et aliquid unde uictum transigant operantibus, propter \n infirmitates tamen corporales aliquorum et propter ecclesiasticas \n occupationes uel eruditionem doctrinae salutaris deesse \n putauerint. \n \n \n","20":"\n Quid enim agant, qui operari corporaliter nolunt, \n cui rei uacent scire desidero. orationibus, inquiunt, et psalmis \n et lectioni et uerbo dei. sancta plane uita et Christi suauitate \n laudabilis; sed si ab his auocandi non sumus, nec manducandum \n est nec ipsae escae cotidie praeparandae, ut possint \n adponi et adsumi. si autem ad ista uacare seruos dei certis \n interuallis temporum ipsius infirmitatis necessitas cogit, cur \n non et praeceptis apostolicis obseruandis aliquas partes temporum \n deputamus? citius enim exauditur una oboedientis \n oratio quam decem milia contemptoris. cantica uero diuina \n cantare etiam manibus operantes facile possunt et ipsum \n laborem tamquam diuino celeumate consolari. an ignoramus \n omnes opifices in quibus uanitatibus et plerumque etiam \n turpitudinibus theatricarum fabularum donent corda et linguas \n suas, cum manus ab opere non recedant? quid ergo inpedit\n\n \n \n \n seruum dei manibus operantem in lege domini meditari \n et psallere nomini domini altissimi? ita sane ut ad ea \n discenda, quae memoriter recolat, habeat seposita tempora. \n ad hoc enim et illa bona opera fidelium subsidio supplendorum \n necessariorum deesse non debent, ut horae. quibus ad \n erudiendum animum ita uacatur, ut illa opera corporalia geri \n non possint, non opprimant egestate. qui autem se dicunt \n uacare lectioni, nonne illic inueniunt quod praecepit apostolus? \n quae ista est ergo peruersitas lectioni nolle obtemperare, \n dum uult ei uacare et, ut quod bonum est diutius legatur, \n ideo facere nolle quod legitur? quis enim nesciat tanto citius \n quemque proficere cum bona legit, quanto citius facit quod \n legit?. \n \n \n","21":"\n Si autem alicui sermo erogandus est et ita \n occupat, ut manibus operari non uacet, numquid hoc omnes \n in monasterio possunt uenientibus ad se ex alio genere uitae \n fratribus uel diuinas lectiones exponere uel de aliquibus \n quaestionibus salubriter disputare? quando ergo non omnes \n possunt, cur sub hoc obtentu omnes uacare uolunt? quamquam \n etsi omnes possent, uicissitudine facere deberent non \n solum ne ceteri a necessariis operibus occuparentur, sed etiam \n quia sufficit, ut audientibus pluribus unus loquatur. deinde \n ipsi apostolo quomodo uacaret operari manibus suis, nisi ad \n erogandum uerbum dei certa tempora constitueret? neque\n\n \n\n \n \n \n enim et hoc deus latere nos uoluit. nam et cuius artis opifei opifex \n fuerit et quibus temporibus uacaret dispensando euangelio euangelia , \n sancta scriptura non tacuit. nam cum eum dies profectionis \n urgeret in Troade constitutum, etiam in una sabbati congregatis \n fratribus ad frangendum panem tanta fuit intentio et \n tam necessaria disputatio, ut sermo produceretur usque ad \n medium noctis, tamquam excidisset eis quod eo die non \n esset ieiunium; quando autem in aliquo loco inmoraturas \n cotidie disputabat, quis dubitauerit horas eum habuisse ad \n hoc officium deputatas? namque apud Athenas cum esset \n quia studiosissimos rerum inquisitores inuenerat, ita de illo \n scriptum est: disputabat igitur iudaeis in synagoga \n et gentibus in uiculis in foro per omnem diem ad \n omnes qui aderant. non enim in synagoga per omnem diem. \n ubi mos erat sabbato sermocinari, sed in foro, inquit, per \n omnem diem; propter studia utique Atheniensium. sic enim \n sequitur: quidam uero epicureorum et stoicorum philosophorum \n conferebant cum illo. et paulo post dicit: \n Athenienses autem et aduenae hospites ad nihil \n aliud uacabant quam dicere aliquid noui aut audire. \n putemus apostolum illis omnibus diebus, quibus fuit Athenis, \n non fuisse operatum; propter hoc enim et ex Macedonia \n supplebatur eius indigentia, sicut dicit in secunda ad\n\n \n\n \n \n \n Corinthios. quamquam et aliis horis et noctibus poterat, quia ita \n ualebat et animo et corpore. sed cum Athenis egisset exisset , uideamus \n quid dicit scriptura. disputabat, inquit, in synagoga \n per omne sabbatum: hoc apud Corinthum. in Troade ergo, \n ubi necessitate inminentis profectionis usque ad medium noctis \n sermo protractus est, una sabbati erat, qui dies dominicus \n dicitur: unde intellegimus eum non fuisse cum iudaeis, sed \n cum christianis Christianis , quando etiam dicit ipse narrator ad frangendum \n panem se fuisse conlectos. et ipsa est optima gubernatio, \n ut omnia suis temporibus distributa ex ordine gerantur, \n ne animum humanum turbulentis inplicationibus inuoluta \n perturbent. \n \n \n","22":"\n Ibi etiam dicitur quid operabatur apostolus. \n posthaec, inquit, egressus ab Athenis uenit Corinthum. \n et cum inuenisset quendam iudaeum nomine Aquilam, \n Ponticum genere, recens aduenientem ab Italia, et \n Priscillam uxorem ipsius, propterea quod iussisset \n Claudius discedere omnes iudaeos ab Roma, accessit \n ad illos et propter artis similitudinem mansit apud \n illos opus faciens; erant enim tabernaculorum artifices. \n hoc si conati fuerint allegorice interpretari, ostendunt, \n quomodo proficiant in ecclesiasticis litteris, quibus se uacare \n gloriantur. et certe illa, quae supra dicta sunt: numquid \n solus ego et Barnabus Barnabas non habemus potestatem non\n\n \n\n \n \n \n operandi? et: non sumus usi hac potestate, et: cum \n possemus oneri uobis esse ut Christi apostoli, et: \n nocte et die operantes, ne quem uestrum grauaremus. \n et: dominus ordinauit eos qui euangelium adnuntiant \n de euangelio uiuere; ego autem nullius horum usus \n sum et cetera huius modi aut exponant aliter aut, si praeclarissima \n luce ueritatis urgentur, intellegant et oboediant: \n aut, si oboedire uel nolunt uel non possunt, saltem illos, \n qui uolunt, meliores, qui autem et possunt, feliciores esse \n fateantur. aliud est enim corporis infirmitatem uel ueram \n allegare uel falsam praetendere, aliud autem sic decipi et \n sic decipere, ut insuper ideo uideatur in seruis dei maior \n esse iustitia, quia potuit inter inperitos regnare pigritia. qui \n enim ueram corporis ostendit infirmitatem, humane tractandus \n est; qui autem falsam praetendit et conuinci non potest, deo \n dimittendus est. neuter tamen eorum perniciosam regulam \n figit, quia bonus seruus dei et manifesto infirmo fratri suo \n seruit et fallenti cum credit, quia malum eum non putat, non \n imitatur ut malus sit, et non si ei credit, fallacem putat. \n ac nihilominus non imitatur. ab illo uero, qui dicit: haec est \n uera iustitia, ut nihil. corporaliter operando imitemur uolatilia \n caeli, quoniam qui aliquid tale fuerit operatus contra euangelium \n facit, quisquis animo infirmus haec audit et credit. \n non quia sic uacat, sed quia sic errat, lugendus est.\n\n \n\n \n \n \n \n \n","23":"\n Hic exoritur altera quaestio. fortasse enim dicat: \n quid ergo? ceteri apostoli et fratres domini et Cephas, quia \n non operabantur, peccabant? aut adferebant inpedimentum \n euangelio, quia dixit beatus Paulus ideo se non usum hac \n potestate, ne quod inpedimentum daret euangelio Christi? si \n enim peccauerunt, quia non operati sunt, non ergo acceperant \n potestatem non operandi, sed de euangelio uiuendi. si autem \n acceperant hanc potestatem ordinante domino, ut qui euangelium \n adnuntiarent, ex euangelio uiuerent, et dicente: dignus \n est operarius cibo suo - qua potestate Paulus amplius \n aliquid erogans uti noluit \u2014 non utique peccauerunt. si non \n peccauerunt, nullum inpedimentum dederunt. neque enim \n nullum peccatum est inpedire euangelium. quod si ita est, \n et nobis, inquiunt, liberum est et uti et non uti hac potestate. \n \n \n\n","24":"\n Hanc quaestionem breuiter soluerem, si dicerem, quia \n et iuste dicerem credendum esse apostolo. ipse enim sciebat, \n cur in ecclesiis gentium non oporteret portari uenale euangelium, \n non culpans coapostolos suos, sed distinguens ministerium \n suum, quia ita inter se distribuerant procul dubio \n admonente spiritu sancto euangelizandi prouincias, ut Paulus \n et Barnabus Barnabas ad gentes irent, illi autem in circumcisionem. \n hoc tamen eum praecepisse his, qui non habebant eius modi \n potestatem, ea quae iam multa dicta sunt manifestant. \n \n Isti autem fratres nostri temere sibi adrogant, quantum \n existimo, quod eius modi habeant potestatem. si enim\n\n \n\n \n \n \n enangelistae sunt, fateor, habent; si ministri altaris, dispensatores \n sacramentorum, bene sibi istam non adrogant, sed plane \n uindicant potestatem. \n \n \n","25":"\n Si saltem habebant aliquid in hoc saeculo, quo facile \n sine opificio sustentarent istam uitam, quod conuersi ad deum \n indigentibus dispertiti sunt, et credenda est eorum infirmitas \n et ferenda. solent enim tales non melius, sicut multi putant, \n sed, quod est uerum, languidius educati laborem operum \n corporalium sustinere non posse. tales fortasse multi erant \n in Hierosolyma. nam et scriptum est, quod praedia sua uendiderint \n et pretia eorum ante pedes apostolorum posuerint, ut \n distribueretur unicuique, sicut opus erat. quia prope inuenti \n sunt et utiles fuerunt gentibus, quae ab idolorum cultu ei \n longinquo uocabantur, secundum illud, quod dictum est: ei \n Sion prodiet lex et uerbum domini ex Hierusalem, \n debitores eorum dixit apostolus ex gentibus christianos. \n debitores, inquit, eorum sunt, addidit quare; si enim \n spiritalibus eorum, inquit, communicauerunt gentes, \n debent et in carnalibus ministrare eis. \n \n Nunc autem ueniunt plerumque ad hanc professionem \n seruitutis dei et ex condicione seruili, uel etiam liberti uel \n propter hoc a dominis liberati sine liberandi et ex uita rnsticana rusticana \n et ex opificum exercitatione et plebeio labore, tanto\n\n \n\n \n \n \n utique felicius quanto fortius educati: qui si non admittantur, \n graue delictum est; multi enim ex eo numero uere magni \n et imitandi extiterunt. nam propterea et infirma mundi \n elegit deus, ut confunderet fortia; et stulta mundi \n elegit, ut confunderet sapientes; et ignobilia mundi \n et ea quae non sunt, tamquam sint, ut ea quae sunt \n euacuentur, ut non glorietur omnis caro coram deo. \n haec itaque pia et sancta cogitatio facit, ut etiam tales admittantur, \n qui nullum adferant mutatae in melius uitae documentum. \n neque enim adparet utrum ex proposito seruitutis dei ueneIint uenerint , \n an uitam inopem et laboriosam fugientes uacui pasci atque \n uestiri uoluerint et insuper honorari ab eis, a quibus contemni \n conterique consueuerant. tales ergo quoniam se, quo minus \n operentur, de infirmitate corporis excusare non possunt praeteritae \n quippe uitae consuetudine conuincuntur \u2014 umbraculo \n malae disciplinae se contegunt, ut ex male intellecto \n euangelio praecepta apostolica peruertere meditentur: uere \n uolatilia caeli, sed per superbiam se in altum extollendo, et \n fenum agri, sed carnaliter sentiendo. \n \n \n","26":"\n Contigit enim eis, quod in uiduis iunioribus indisciplinatis \n cauendum idem apostolus dicit: simul enim et otiosi \n esse discunt; non solum autem otiosi, sed etiam curiosi \n et uerbosi, loquentes quae non oporteat. hoc ille de\n\n \n\n \n \n \n malis feminis dicebat, quod nos etiam in malis uiris dolemus \n et plangimus, qui aduersus eum ipsum, in cuius epistulis ista \n legimus, otiosi et uerbosi quae non oportet loquuntur. et qui \n sunt inter eos, qui eo proposito ad sanctam militiam uenerint, \n ut placeant cui se probarunt, cum ita uigeant uiribus corporis \n et integritate ualetudinis, ut non solum erudiri, sed etiam \n operari secundum apostolum possint, excepti istorum otiosis \n corruptisque sermonibus, quos iudicare per inperitum tirocinium \n non ualeant, in eandem labem pestifera contagione mutantur, \n non solum non imitantes oboedientiam sanctorum quiete \n operantium et aliorum monasteriorum in saluberrima disciplina \n secundum apostolicam normam uiuentium, sed etiam insultantes \n melioribus, tamquam conseruatricem euangelii praedicantes \n pigritiam, tamquam praeuaricatricem accusantes misericordiam. \n multo enim misericordius operatur erga animas \n infirmorum, qui famae bonae seruorum dei consulit, quam \n erga corpora egentium, qui panem esurientibus frangit. quapropter \n utinam isti, qui uacare uolunt manibus, omnino \n uacarent et linguis! nequie neque enim tam multos ad imitationem \n inuitarent, si eis non tantum exempla pigra, sed etiam muta \n proponerent. \n \n \n","27":"\n Nunc uero contra apostolum Christi recitant \n euangelium Christi. ita enim mirabilia sunt opera pigrorum, \n ut inpedire uelint euangelio, quod apostolus ideo praecepit\n\n \n\n \n \n \n et fecit, ne inpediretur ipsum euangelium. et tamen, si eos \n ex ipsis euangelii uerbis secundum eorum intellectum uiuere \n cogamus, priores nobis suadere conabuntur, quam non ita \n sint intellegenda, ut intellegunt. certe enim propterea se \n dicunt operari non debere, quia nec uolucres caeli seminant \n neque metunt, de quibus nobis dominus similitudinem dedit, \n ne de talibus necessariis cogitemus. cur ergo non adtendunt \n quod sequitur? neque enim hoc tantummodo dictum est, quia \n non seminant neque metunt, sed adiectum est: neque \n congregant in apothecas. apothecae autem uel horrea \n uerbum ex uerbo repostoria dici possunt. cnr cur ergo isti manus \n otiosas et plena repostoria uolunt habere? cur ea, quae sumunt \n ex laboribus aliorum, recondunt et seruant, unde cotidie \n proferatur? cur denique molunt et coquunt? hoc enim aues \n non faciunt. aut si reperiunt, quibus hoc opus quoque persuadeant, \n ut eis per singulos dies escas adferant praeparatas, \n saltem sibi aquam uel de fontibus adferunt uel de cisternis \n aut puteis hauriunt et reponunt: hoc uolatilia non faciunt. \n sed si hoc placet, studeant etiam boni fideles et regis aeterni \n deuotissimi prouinciales fortissimis eius militibus usque ad \n ista seruire, ut sibi nec aquam inplere cogantur, si iam etiam \n illos, qui tunc erant Hierosolymae, nouo gradu iustitiae\n\n \n\n \n \n \n supergressi sunt. nam illi fame inminente et per prophetas, qui \n tunc erant, ante praedicta boni fideles ex Graecia frumenta \n miserunt, ex quibus credo quod illi sibi panem fecerunt aut \n certe faciendum curauerunt: quod aues non faciunt. sed si \n iam isti, ut dicere coeperam, etiam illos aliquo gradu iustitiae \n transierunt et omnino in his, quae ad transigendam istam \n uitam pertinent, sicut uolucres agunt, ostendant nobis homines \n seruire uolucribus, sicut sibi seruiri uolunt, nisi captis et \n inclusis, quibus fides non habetur, ne uolantes non redeant: \n et tamen illae malunt frui libertate et ex agris quantum \n satis est capere quam ab hominibus adposita et adparata \n sumere. \n \n \n","28":"\n Proinde rursus istos alio sublimiore gradu iustitiae \n superabunt, qui se ita instituerint, ut cotidie in agros tamquam \n in pastum pergant et quo tempore inuenerint carpant \n ac sopita fame reuertantur. sed plane propter agrorum custodes \n quam bonum esset, si etiam pinnas largiri dominus dignaretur, \n ut serui dei in agris alienis inuenti non tamquam \n fures conprehenderentur, sed tamquam sturni fugarentur. nunc \n uero ille, quantum poterit, imitabitur auem, quem capere \n uenator non potuerit. sed ecce concedant omnes serui dei. \n ut cum uolunt in eorum agros exeant atque inde securi \n refectique discedant: sicut populo Israhel per legem praeceptum \n est, ut in agris suis furem nullus teneret, nisi qui secum \n aliquid uellet auferre; nam qui nihil aliud adtigisset quam\n\n \n\n \n \n \n id quod comedisset, liberum inpunitumque abire sinerent. \n unde etiam spicas uellentibus discipulis domini de sabbato \n potius quam de furto iudaei calumniati sunt. sed quid erit \n agendum de his temporibus anni, quibus esca, quae statim \n sumi possit, in agris non inuenitar inuenitur ? quisquis aliquid domum \n quod sibi coquendo praeparet auferre temptauerit, secundum \n istorum intellectum audiet ex euangelio: pone; hoc enim aues \n non faciunt. \n \n \n","29":"\n Verum et hoc concedamus, toto uertente anno posse \n in agris reperiri uel ex arbore uel ex herbis uel ex quibusque \n radicibus, quod in escam sumi possit incoctum aut certe \n tanta excitatio corporis adhibeatur, ut ea, quae coquenda \n sunt, etiam cruda adsumpta non noceant possitque etiam \n hiemalibus quibuslibet asperitatibus ad pabula procedi, atque \n ita fiat, ut nihil praeparandum auferatur, nihil in crastinum \n reponatur: non poterunt ista seruare, qui se per multos dies \n a conspectu hominum separatos et nulli ad se praebentes \n accessum includunt se ipsos uiuentes in magna intentione \n orationum. hi enim facillima quidem atque uilissima, secum \n tamen includere alimenta consuerunt, quae in illos dies, \n quibus a nullo uideri statuerunt, sufficiant: quod aues non \n faciunt. et horum quidem exercitationem in tam mirabili \n continentia, quandoquidem habent otium, quo haec agant seque \n imitandos non superba elatione, sed misericordi sanctitate\n\n \n\n \n \n \n proponant, non solum non reprehendo, sed, quantum dignum \n est, laudare non possum. quid tamen de his dicimus secundum \n istorum intellectum ex euangelicis uerbis? an forte quo \n sunt sanctiores, eo sunt uolucribus dissimiliores, quia nisi \n reponant sibi escas in plurimos dies, includere se ita, ut \n faciunt, non ualebunt? et utique nobiscum audiunt: nolite \n ergo cogitare in crastinum. \n \n \n","30":"\n Quapropter, ut breuiter conplectar, isti, qui ex euangelio \n peruerso intellectu tam manifesta apostolica praecepta peruertere \n moliuntur, aut non cogitent in crastinum, sicut uolatilia \n caeli, aut obtemperent apostolo, sicut filii dilecti; immo \n utrumque faciant, quia utrumque concordat. neque enim \n contraria domino suo moneret Paulus seruus Christi \n Iesu. hoc enim istis aperte dicimus: si uolatilia caeli sic \n intellegitis in euangelio, ut nolitis operando manibus uestris \n uictum tegumentumque procurare, nihil etiam reponatis in \n crastinum, sicut nihil reponunt uolatilia caeli. si autem \n aliquid reponere in crastinum potest non esse contra euangelium, \n ubi dictum est: respicite uolatilia caeli, quia neque \n seminant neque metunt neque congregant in apothecas, \n potest etiam non esse contra euangelium nec contra \n similitudinem uolatilium caeli uitam istam carnis corporalis \n operationis labore transigere. \n \n \n","31":"\n Si enim urgeantur ex euangelio, ut nihil \n reponant in crastinum, rectissime respondent: cur ergo ipse\n\n \n\n \n \n \n dominus loculos habuit, ubi pecuniam collectam reponeret? \n cur tanto ante fame inminente frumenta sanctis patribus missa \n sunt? cur apostoli sic indigentiae sanctorum necessaria procurarunt, \n ne deesset in posterum, ut beatissimus Paulus ad \n Corinthios - in epistula scriberet: de collectis autem in \n sanctos, sicut ordinaui ecclesiis Galatiae, ita et uos \n facite. secundum unam sabbati unusquisque uestrum \n apud se ponat thesaurizans quod ei placuerit, ut non, \n cum uenero, tunc collectae fiant. cum autem aduenero, \n quoscumque probaueritis, per epistulas hos mittam \n perferre gratiam uestram in Hierusalem. quodsi \n -dignum fuerit, ut et ego eam, mecum ibunt. haec et \n alia multa copiosissime et uerissime proferunt. quibus respondemus: \n uidetis ergo, quamuis dominus dixerit: nolite cogitare \n in crastinum, non uos tamen his uerbis cogi, ut \n nihil in crastinum resernetis reseruetis . cur ergo isdem uerbis uos cogi \n dicitis, ut uacetis? cur exemplo uolatilia caeli non nobis uobis \n sunt ad nihil reseruandum et uultis, ut sint exemplo ad nihil \n operandum? \n \n \n","32":"\n Dicet aliquis: quid ergo prodest seruo dei, quod \n prioribus actibus quos in saeculo habebat relictis ad hanc \n spiritalem uitam militiamque conuertitur, si adhuc eum \n oportet tamquam opifices exercere negotia? quasi uero facile \n possit uerbis explicari, quantum prosit, quod dominus diuiti\n\n \n\n \n\n \n\n \n \n \n consilium capiendae uitae aeternae requirenti ait, ut faceret, \n si uellet esse perfectus, ut uenditis, quae habebat, et indigentiae \n pauperum distributis eum sequeretur. aut quisquam tam \n expedito cursu secutus est dominum quam ille, qui ait: non \n in uacuum cucurri nec in uacuum laboraui? qui tamen \n opera ista et praecepit et fecit. haec nobis tanta auctoritas \n doctis et informatis sufficere debuit [ad exemplum] et relinquendi \n pristinas facultates et manibus operandi. sed et nos ab ipso \n domino adiuti possumus fortasse utcumque cognoscere etiam sic \n operantibus seruis dei priora tamen negotia reliquisse quid prosit. \n si enim ad hanc uitam ex diuite quisque conuertitur et nulla \n infirmitate corporis inpeditur, itane desipimus a sapore Christi, \n ut non intellegamus quantus prioris superbiae tumor sanetur, \n cum circumcisis superfluis, quibus ante animus exitiabiliter \n inflabatur, ad modica quae restant huic uitae naturaliter \n necessaria etiam opificis humilitas minime recusetur? si autem \n ad hanc uitam ex paupertate conuertitur, non putet id se \n agere quod agebat, si ab amore uel augendae quantulaecumque \n rei priuatae iam non quaerens quae sua sunt, sed quae Iesu \n Christi ad communis uitae se transtulit caritatem in eorum \n societate uicturus, quibus est anima una et cor unum in deo. \n ita ut nemo dicat aliquid proprium, sed sint illis omnia\n\n \n\n \n \n \n communia. si enim huius terrenae rei publicae antiqui principes \n praeclarissimo litteratorum suorum eloquio praedicari \n solent, quod rem communem uniuersi populi suae ciuitatis \n priuatis suis rebus sic anteponebant, ut quidam eorum Africa \n edomita triumphator quid nubenti filiae daret non habuerit, \n nisi ex senatus consulto de publico dotaretur: quo animo \n esse debet in republica sua ciuis aeternae illius ciuitatis \n Hierusalem caelestis, nisi ut illud ipsum, quod propriis manibus \n elaborat, in commune cum fratre et, si quid ei defuerit, de \n communi suppleat, dicens cum illo, cuius praeceptum exemplumque \n secutus est: quasi nihil habentes et omnia \n possidentes? \n \n \n","33":"\n Quamobrem etiam illi, qui relicta uel distributa siue \n ampla siue qualicumque opulentia inter pauperes Christi pia \n et salubri humilitate numerari uoluerunt, si corpore ita ualent \n et ab ecclesiasticis occupationibus uacant \u2014 quamquam eis \n tam magnum animi sui documentum adferentibus et eiusdem \n societatis indigentiae de his rebus, quas habebant, uel plurimum \n uel non parum conferentibus uicem sustentandae uitae \n eorum res ipsa communis et fraterna caritas debeat \u2014, tamen, \n si et ipsi manibus operentur, ut pigris ex uita humiliore et \n ob hoc exercitatiore uenientibus auferant excusationem, multo \n misericordius agunt, quam cum omnia sua indigentibus diuiserunt. \n quod quidem si nolint, quis audeat cogere? quibus\n\n \n\n \n\n \n \n \n tamen inuenienda sunt opera in monasterio etiamsi a corporali \n functione liberiora, sed uigilanti administratione curanda, ut \n nec ipsi panem suum, quoniam communis iam factus est. \n gratis manducent. nec adtendendum est, in quibus monasteriis \n uel in quo loco indigentibus fratribus quisque id quod habebat \n inpenderit . omnium enim christianorum Christianorum una respublica est. \n et ideo quisquis christianis Christianis necessaria ubilibet erogauerit, \n ubicumque etiam ipse quod sibi necessarium est accipit, de \n Christi accipit, quia ubicumque et ipse talibus dedit, quis \n nisi Christus accepit? illi autem, qui etiam praeter istam \n sanctam societatem uitam labore corporis transigebant, ex \n quorum numero plures ad monasteria ueniunt, quia et in \n ipso humano genere plures sunt, si nolunt operari, nec manducent. \n neque enim propterea christiana militia ad pietatem \n diuites humiliantur, ut pauperes ad superbiam extollantur. \n nullo modo enim decet, ut in ea uita, ubi senatores fiant \n laboriosi, ibi fiant opifices otiosi, et quo ueniunt relictis \n deliciis suis qui fuerant praediorum domini, ibi sint rustici \n delicati. \n \n \n","34":"\n At enim dominus ait: nolite solliciti esse \n animae quid manducetis neque corpori quid uestiamini. \n recte, quoniam supra dixerat: non potestis deo \n seruire et mamonae. qui enim propter hoc euangelium \n praedicat, ut habeat unde manducet et unde uestiatur, simul \n se putat et deo semire seruire , quia euangelium praedicat, et\n\n \n\n \n \n \n mamonae, quia propter ista necessaria praedicat: quod dominus \n dicit fieri non posse. ac per hoc ille, qui propter ista euangelium \n praedicat, non deo, sed mamonae seruire conuincitur, \n etsi deus illo ad aliorum prouectum, quomodo ipse nescit, \n utatur. nam huic sententiae subiungit dicens: ideo dico \n nobis uobis : nolite solliciti esse animae quid manducetis \n neque corpori quid uestiamini, non ut ista.non procurent, \n quantum necessitatis est unde honeste potuerint, sed ut non \n ista intueantur et propter ista faciant quidquid in euangelii \n praedicatione facere iubentur. eam quippe intentionem quare \n quid fiat, oculum uocat: unde paulo superius loquebatur, ut \n ad hoc descenderet, et dicebat: lucerna corporis tui est \n oculus tuus. si oculus tuus simplex fuerit, totum \n corpus tuum lucidum erit; si uero oculus tuus nequam \n fuerit, totum corpus tuum tenebrosum erit, id est: \n talia erunt facta tua, qualis fuerit intentio tua, cur ea facias. \n et ad hoc enim ut ueniret, supra de elemosynis praeceperat \n dicens: nolite condere nobis uobis thesauros in terris, ubi \n aerugo et tinea exterminat et ubi fures effodiunt \n et furantur; recondite uero nobis uobis thesauros in caelo, \n ubi neque tinea neque robigo exterminat, ubi fures \n non perfodiunt et furantur. ubi enim erit thesaurus \n tuus, ibi erit et cor tuum. deinde subiunxit: lucerna\n\n \n\n \n \n \n corporis tui est oculus tuus, ut illi scilicet, qui elemosynas \n faciunt, non ea faciant intentione, ut uel hominibus \n uelint placere uel in terra sibi quaerant rependi quod faciunt. \n unde et apostolus cum Timotheo diuites monendos praeciperet. \n facile, inquit, tribuant, communicent, thesaurizent sibi \n fundamentum bonum in futurum, ut adprehendant \n ueram uitam. cum ergo in futuram uitam direxerit oculum \n dominus elemosynas facientium et in caelestem mercedem, ut \n possint et ipsa facta esse lucida, cum simplex oculos fuerit \n \u2014 in illam quippe nouissimam retributionem ualet, quod et \n alibi ait: qui uos excipit, me excipit; et qui me excipit, \n excipit eum qui me misit. qui excipit prophetam in \n nomine prophetae, mercedem prophetae . accipiet; et \n qui excipit iustum in nomine iusti, mercedem iusti \n accipiet. et qui potum dederit uni ex istis minimis \n calicem aquae frigidae tantum in nomine discipuli, \n amen dico uobis, non peribit merces eius \u2014 ne forte \n correpto oculo eorum qui necessaria inpendunt indigentibus \n et prophetis et iustis et discipulis domini ipsorum oculus \n deprauaretur in quos ista fierent, ut propter ista accipienda \n uellent Christo militare, nemo, inquit, potest duobus \n dominis seruire. et paulo post, non potestis, inquit, deo\n\n \n\n \n \n \n seruire et mamonae, statimque contexuit: ideo dico uobis, \n nolite Bolliciti solliciti esse animae quid manducetis neque \n corpori quid uestiamini.\u00b0\n \n \n","35":"\n Et quod sequitur de uolatilibus caeli et de liliis agri, \n ad hoc dicit, ne quisquam deum putet seruorum suorum \n necessaria non curare, cum eius sapientissima prouidentia \n usque ad ista creanda et gubernanda perueniat. neque enim \n non ipse pascit et uestit etiam eos, qui manibus operantur. \n sed ne christianam Christianam militiam ad hoc detorqueant, ut ista \n conquirant, hoc seruos suos dominus praemonet, ut in eo \n ministerio, quod sacramento eius debetur, non ista, sed regnuni regnum \n eius et iustitiam cogitemus: et haec omnia adponentur \n nobis sine siue per manus operantibus siue infirmitate corporis \n inpeditis siue ipsius militiae tali occupatione destrictis, ut \n nihil aliud agere ualeamus. \n \n \n Neque enim quia dixit deus: inuoca me in die \n tribulationis, et eximam te, et glorificabis me, propterea \n non debuit fugere apostolus et per murum in sportam submitti, \n ut manus persequentis euaderet, sed expectare potius, \n ut conprehenderetur et eum sicut tres pueros de mediis \n ignibus liberaret. aut propter hoc nec dominus dicere debuit: \n si uos persecuti fuerint in una ciuitate, fugite in \n aliam, quia ipse dixit: si quid petieritis in nomine meo, \n dabitur uobis. sicut ergo quisquis fugientibus persecutionem\n\n \n\n \n \n \n discipulis Christi obiceret huius modi quaestionem, cur non \n stetissent potius et inuocato deo per eius mirabilia sic eruerentur \n ut Danihel a leonibus, ut Petrus ex uinculis, responderent \n non se oportuisse temptare deum, sed tunc eum talia \n si uellet esse facturum, cum ipsi quid facerent non haberent; \n cum uero eis fugam in potestatem dedisset, etiamsi per illam \n liberantur, non nisi ab ipso liberari: sic etiam dei seruis \n uacantibus et ualentibus exemplo et praecepto apostolico \n manibus suis uictum transigere, si quis euangelio mouerit \n quaestionem de uolatilibus caeli, quae non seminant neque \n metunt neque congregant in apothecas, et de liliis agri, quia \n non laborant neque nent, facile respondebunt: si et nos per \n aliquam uel infirmitatem uel occupationem non possimus \n operari, sic nos ille pascet et uestiet, quemadmodum aues et \n lilia, quae nihil operantur huius modi, cum autem possumus, \n non debemus temptare deum nostrum, quia et hoc, quod \n possumus, eius munere possumus et, cum hinc uiuimus, illo \n largiente uiuimus, qui largitus est, ut possimus. et ideo de \n istis necessariis solliciti non sumus, quia, cum haec possumus \n agere, ille nos pascit et uestit, a quo pascuntur bomines \n atque uestiuntur; cum uero haec non possumus agere, idem \n ipse nos pascit et uestit, a quo aues pascuntur et lilia\n\n \n\n \n \n \n uestiuntur, quoniam nos pluris sumus illis. quapropter in ista \n militia nostra nec in crastinum cogitamus, quia non propter \n ista temporalia, quo pertinet crastinus, sed propter illa \n sempiterna, ubi semper hodiernus est, nos illi probauimus, \n ut ei nullis negotiis saeoularibus saecularibus inplicati placeamus. \n \n \n \n","36":"\n Quae cum ita sint, sine me paululum, sancte \n frater \u2014 dat enim mihi dominus per te magnam fiduciam \n \u2014 eos ipsos adloqui filios et fratres nostros nostro , quos noui \n quanta nobiscum dilectione parturias, donec in eis apostolica \n disciplina formetur. o serui dei, milites Christi, itane dissimulatis \n callidissimi hostis insidias, qui bonam famam uestram, \n tam bonum Christi odorem, ne dicant animae bonae: post \n odorem ungentorum tuorum curremus, et sic laqueos \n eius euadant, omni modo cupientes obscurare putoribus suis, \n tam multos hypocritas sub habitu monachorum usquequaque \n dispersit, circumeuntes prouincias, nusquam missos, nusquam \n fixos, nusquam stantes, nusquam sedentes. alii membra martyrum, \n si tamen martyrum, uenditant; alii fimbrias et phylacteria \n sua magnificant; alii parentes uel consanguineos suos \n in illa uel in illa regione se audisse uiuere et ad eos pergere \n mentiuntur. et omnes petunt, omnes exigunt aut sumptus \n lucrosae egestatis aut simulatae pretium sanctitatis, cum interea \n in malis factis suis ubicumque deprehensi fuerint uel quoquo \n modo innotuerint, sub generali nomine monachorum uestrum\n\n \n\n \n \n \n propositum blasphematur, tam bonum, tam sanctum, quod in \n Christi nomine cupimus, sicut per alias terras, sic per totam \n Africam pullulare. nonne ergo inflammamini zelo dei? nonne \n calescit cor uestrum intra uos, et in meditatione uestra \n exardescit ignis, ut istorum mala opera bonis operibus persequamini, \n ut eis anputetis occasionem turpium nundinarum, \n quibus existimatio uestra laeditur et infirmis offeudiculum offendiculum \n ponitur? miseremini ergo et conpatimini et ostendite hominibus \n non uos in otio facilem uictum, sed per angustam et \n artam uitam huius propositi regnum dei quaerere. eadem uobis \n causa est, quae apostolo fuit, ut amputetis occasionem his. \n qui quaerunt occasionem, ut qui illorum putoribus praefocantur. \n in odore uestro bono reficiantur. \n \n \n","37":"\n Non alligamus onera grauia et uestris umeris \n inponimus, quae nos digito adtingere nolumus. quaerite et \n cognoscite labores occupationum nostrarum et in aliquibus \n nostrorum etiam corporum infirmitates et ecclesiarum, quibus \n seruimus, talem iam consuetudinem, ut nos ad illa opera, ad \n quae uos hortamur, uacare non sinant. quamquam enim \n dicere possumus: quis militat suis stipendiis umquam? \n quis plantat uineam et de fructu eius non edet? quis \n pascit gregem et de lacte gregis non percipit? tamen\n\n \n\n \n \n \n dominum Iesum, in cuius nomine securus haec dico, testem \n inuoco super animam meam, quoniam, quantum ad meum \n adtinet commodum, multo mallem per singulos dies certis \n horis, quantum in bene moderatis monasteriis constitutum \n est, aliquid manibus operari et ceteras horas habere ad legendum \n et orandum aut aliquid de diuinis litteris agendum \n liberas, quam. tumultuosissimas perplexitates causarum alienarum \n pati de negotiis saecularibus uel iudicando dirimendis \n uel interueniendo praecidendis: quibus nos molestiis idem adfixit \n apostolus non utique suo, sed eius qui per eum loquebatur \n arbitrio, quas tamen ipsum perpessum fuisse non legimus. \n aliter enim se habebant apostolatus eius discursus. nec dixit: \n saecularia igitur iudicia si habueritis, ad nos deferte \n aut nos constituite ad iudicandum, sed eos, qui contemptibiles \n sunt in ecclesia, hos, inquit, collocate? ad reuerentiam \n uobis dico. sic non est inter uos quisquam \n sapiens, qui possit inter fratrem suum iudicare? sed \n frater cum fratre iudicatur, et hoc apud infideles? \n sapientes ergo qui in locis consistebant fideles et sanctos, \n non qui hac atque hac propter euangelium discurrebant, \n talium negotiorum examinatores esse uoluit. unde numquam \n de illo scriptum est, quod aliquando talibus uacuit, a quibus\n\n \n\n \n \n \n nos excusare non possumus, etiamsi contemptibiles simus, \n quia et hos conlocari uoluit, si sapientes defuissent, potius \n quam ut negotia christianorum Christianorum deferrentur in forum. quem \n tamen laborem non sine consolatione domini suscipimus pro \n spe uitae aeternae, ut fructum feramus cum tolerantia. serui \n enim sumus eius ecclesiae et maxime infirmioribus membris, \n qualialibet in eodem corpore membra simus. omitto alias \n innumerabiles ecclesiasticas curas, quas fortasse nemo credit, \n nisi qui expertus est. non ergo alligamus onera grauia et \n umeris uestris inponimus, quae nos digito non tangimus, \n quandoquidem si officii nostri salua ratione possemus \u2014 \n uidet ille, qui probat corda nostra \u2014, mallemus haec agere, \n quae ut agatis hortamur, quam ea quae nos agere cogimur. \n sane omnibus et nobis et nobis pro nostro gradu et officio \n laborantibus et arta uia est in labore et aerumna et tamen \n in spe gaudentibus iugum eius lene est et sarcina lenis, qui \n nos uocauit ad requiem, qui prior transitum fecit a conuaile conualle \n plorationis, ubi nec ipse sine pressuris fuit. si fratres, si \n filii nostri estis, si conserui uel potius in Christo serui uestri \n sumus, audite quae monemus, agnoscite quae praecipimus, \n sumite quae dispensamus. si autem pharisaei sumus alligantes \n onera grauia et inponentes humeris uestris, quae dicimus \n facite, etiamsi quae facimus inprobatis. nobis autem mini \n mum est, ut a nobis diiudicemur aut ab humano die. \n quam germana caritate sit nobis cura de uobis, ille inspiciat,\n\n \n\n \n \n \n qui dedit quod inspiciendum eius oculis offeramus. postremo \n quod uultis sentite de nobis: Paulus apostolus uobis praecipit \n et obsecrat in domino, ut cum silentio, id est quieti et \n oboedienter ordinati, operantes uestrum panem manducetis. \n nec de illo, ut arbitror, aliquid mali creditis et in illum, qui \n per eum loquitur, credidistis. \n \n \n","38":"\n Haec, mi carissime et in Christi uisceribus uenerande \n frater Aureli, quantum donauit ut possem, qui per \n te mihi iussit ut facerem, de opere monachorum non distuli \n scribere, maxime curans, ne boni fratres apostolicis praeceptis \n oboedientes a pigris et inoboedientibus etiam praeuaricatores \n euangelii dicerentur: ut qui non operantur, saltem illos qui \n operantur sibi anteponendos esse non dubitent. ceteram ceterum quis \n ferat homines contumaces saluberrimis apostoli monitis resistentes, \n non sicut infirmiores tolerari, sed sicut sanetiores sanctiores \n etiam praedicari, ut monasteria doctrina aaniore saniore fundata gemina \n inlecebra corrumpantur, et dissoluta licentia uacationis \n et falso nomine sanctitatis? sciant ergo etiam ceteri fratres \n et filii nostri, qui fauere talibus et huius modi praesumptionem \n per ignorantiam defendere consuerunt, se potissimum \n corrigendos, ut illi corrigi possint, non ut infirmentur benefacere. \n sane in eo, quod semis dei prompte atque alacriter \n necessaria subministrant, non solum non reprehendimus, sed \n etiam suauissime amplectimur, sed ne peruersa misericordia \n magis eorum futurae uitae noceant quam praesenti subueniant.\n\n \n\n \n \n \n \n \n\n","39":"\n Minus enim peccatur, si non laudetur peccator in \n desideriis animae suae et qui iniqua egerit benedicatur. \n \n Quid autem iniquius quam uelle sibi obtemperari \n a minoribus et nolle obtemperare maioribus? apostolo dico, \n non nobis, in tantum, ut etiam comam nutriant: unde ille \n nec disputari omnino uoluit dicens: si quis autem uult \n contentiosus esse, nos talem consuetudinem non habemus \n neque ecclesiae dei. hoc autem praecipio: ut \n scilicet non disserentis sollertia requiratur, sed praecipientis \n auctoritas attendatur. nam et hoc quo pertinet, quaeso, tam \n aperte contra apostoli praecepta comari? an ita uacandum est, \n ut nec tonsores operentur? an quia euangelicas uolucres imitari \n se dicunt, quasi depilari timent, ne uolare non possint? \n uereor in hoc uitium plura dicere propter quosdam crinitos \n fratres, quorum praeter hoc multa et paene omnia ueneramur. \n sed quo magis eos in Christo diligimus, eo sollicitius admonemus. \n neque enim metuimus, ne humilitas eomm respuat \n admonitionem nostram, quandoquidem et nos a talibus, ubi \n forte titubamus aut aberramus, cupimus admoneri. hoc ergo \n admonemus tam sanctos uiros, ne stultis uanorum argumentationibus \n moueantur et eos in hac pernersitate peruersitate imitentur, \n quibus sunt in ceteris longe dissimiles. illi enim uenalem\n\n \n\n \n \n \n circumferentes hypocrisin timent, ne uilior habeatur tonsa \n sanctitas quam comata, ut uidelicet qui eos uidet, antiquos \n illos quos legimus cogitet, Samuelem et ceteros, qui non \n tondebant. nec cogitant quid intersit inter illud propheticum \n uelamentum et hanc euangelii reuelationem, de qua dicit apostolus: \n cum transieris ad Christum, auferetur uelamen. \n quod enim significat uelamen interpositum inter \n faciem Moysi et aspectum populi Israhel, hoc significat illis \n temporibus etiam coma sanctorum. nam idem apostolus etiam \n comam pro uelamento esse dicit, cuius auctoritate isti urgentur. \n aperte quippe ait: uir quidem si comatus sit, \n ignominia est illi. ipsam ignominiam, inquiunt, suscipimus \n merito peccatorum nostrorum, ad hoc obtendentes simulatae \n humilitatis umbraculum, ut sub eo proponant uenalem \n typhum; quasi apostolus superbiam doceat, cum dicit: omnis \n uir orans aut prophetans uelato capite confundit \n caput suum, et: uir quidem non debet uelare \n caput, cum sit imago et gloria dei. qui ergo dicit \n \"non debet\", nescit forte docere humilitatem. sed si hanc \n ignominiam tempore euangelii, quod erat sacramentum tempore \n prophetiae, pro humilitate isti appetunt, tondeant et \n cilicio caput uelent. sed non erit tunc species illa uenalis, \n quia Samson non cilicio, sed coma uelabatur. \n \n \n","40":"\n Iam illud, si dici potest, quam luctuose ridiculum \n est, quod rursus inuenerunt ad defensionem crinium\n\n \n\n \n \n \n suorum. uirum, inquiunt, prohibuit apostolus habere comam; \n qui autem se ipsos castrauerunt propter regnum \n caelorum, iam non sunt uiri. o dementiam singularem! \n merito qui hoc dicit, aduersus sanctae scripturae manifesta \n praeconia consilio nefandae impietatis armatur et perseuerat \n in itinere tortuoso et pestiferam doctrinam conatur inducere. \n quia non est beatus uir qui non abiit in consilio inpiorum \n et in uia peccatorum non stetit et in cathedra \n pestilentiae non sedit. nam si in lege dei meditaretur \n die ac nocte, illic inueniret ipsum apostolum Paulum, qui \n certe summam castitatem professus dicit: uellem autem \n omnes homines esse sicut me ipsum, et tamen se uirum \n ostendit non solum ita uiuendo, sed etiam ita loquendo. ait \n enim: cum essem paruulus, quasi paruulus loquebar, \n quasi paruulus sapiebam, quasi paruulus cogitabam; \n cum autem factus sum uir, euacuaui ea quae paruuli \n erant. sed quid apostolum commemorem, cum de ipso domino \n et saluatore nostro nesciant quid sentiant, qui haec \n dicunt. nam de quo alio dicitur: donec occurramus omnes \n in unitatem fidei et in agnitionem filii dei, in uiram uirum \n perfectum, in mensuram aetatis plenitndinis plenitudinis Christi. \n ut ultra non simus paruuli iactati et circumlati omni \n uento doctrinae in inlusione hominum, in astutia ad\n\n \n\n \n \n \n machinationem erroris? qua inlusione isti decipiunt inperitos, \n qua astutia et machinamentis inimici et ipsi circumferuntur \n et in sua circumlatione cohaerentes sibi animos infirmorum \n quodam modo rotare conantur, ut pariter nesciant ubi \n sint. audierunt enim uel legerunt quod scriptum est: quicumque \n in Christo baptizati estis, Christum induistis, \n ubi non est iudaeus neque graecus, non seruus \n neque liber, non masculus neque femina, et non intellegunt \n secundum carnalis sexus concupiscentiam hoc esse \n dictum, quia in interiore homine, ubi renouamur in nouitate \n mentis nostrae, nullus sexus huius modi est. non ergo propterea \n se negent uiros, quia masculino sexu nihil operantur. \n nam et coniugati christiani, qui hoc operantur, non secundum \n hoc utique christiani sunt, quod habent commune cum ceteris \n non christianis Christianis et cum ipsis pecoribus. aliud est enim, quod \n uel infirmitati conceditur uel mortali propagationi persoluitur; \n aliud autem, quod ad capessendam incorruptam et aeternam \n uitam fideli professione signatur. illud ergo, quod de non \n uelando capite uiris praecipitur, in corpore quidem figuratur, \n sed in mente agitur, ubi est imago et gloria dei. uerba ipsa \n indicant. uir quidem, inquit, non debet uelare caput, \n cum sit imago et gloria dei. ubi autem sit haec imago \n ipse declarat, cum dicit: nolite mentiri inuicem spoliantes \n uos ueterem hominem cum actibus eius, induite \n nouum, qui renouatur in agnitione dei\n\n \n\n \n\n \n\n \n \n \n secundum imaginem eius, qui creauit eum. quis dubitet hanc \n renouationem in mente fieri? sed et qui dubitat. audiat apertiorem \n sententiam. eadem quippe admonens ita dicit alio loco: \n sicut est ueritas in Iesu, deponere uos secundum \n priorem conuersationem ueterem hominem, eum qui \n corrumpitur secundum concupiscentias deceptionis. \n renouamini autem spiritu mentis uestrae et induite \n nouum hominem, eum qui secundum deum creatus \n est. quid ergo? mulieres non habent hanc innouationem \n mentis, ubi est imago dei? quis hoc dixerit? sed corporis \n sui sexu non eam significant; propterea uelari iubentur. illam \n quippe significant partem eo ipso, quo mulieres sunt, quae \n concupiscentialis dici potest, cui mens dominatur, etiam ipsa \n subdita deo suo, quando rectissime et ordinatissime uiuitur. \n quod ergo est in uno homine mens et concupiscentia \u2014 illa \n regit, haec Tegitur regitur ; illa dominatur, haec subditur \u2014 hoc in \n duobus hominibus, uiro et muliere, secundum sexum corporis \n figuratur. de quo sacramento loquens apostolus dicit uirum \n non debere uelari, sed debere mulierem. tanto enim gloriosius \n mens ad superiora promouetur, quanto diligentius ab inferioribus \n concupiscentia cohibetur, donec totus homo cum ipso \n etiam mortali nunc et fragili corpore in resurrectione nouissima \n incorruptione atque inmorlalitate inmortalitate induatur et absorbeatur \n mors in uictoriam. \n \n \n","41":"\n Quapropter qui recta facere nolunt, desinant \n saltem docere peruersa. sed alii sunt, quos isto sermone corripimus: \n illos autem qui hoc uno uitio capillorum contra\n\n \n\n \n \n \n praeceptum apostolicum dimissorum offendunt et perturbant \n ecclesiam \u2014 quia cum alii nolentes de illis mali aliquid sentire \n coguntur manifesta uerba apostoli in peruersam detorquere \n sententiam, alii sanum intellectum scripturarum defendere \n malunt quam quoslibet homines adulare, exsistunt inter fratres \n infirmiores et firmiores amarissimae et periculosissimae contentiones: \n quod illi forte si scirent, hoc quoque sine dubitatione \n corrigerent, quorum cetera miramur et amamus \u2014 illos \n ergo non corripimus, sed rogamus et obsecramus per diuinitatem \n et humanitatem Christi et per caritatem spiritus sancti, \n ne ultra iam ponant hoc offendiculum infirmis, pro quibus \n Christus mortuus est, et dolorem cruciatumque nostri cordis \n exaggerent, cum cogitamus quanto procliuius hoc malum ad \n decipiendos homines imitari possint mali, cum in eis hoc \n uident, quos propter alia tanta bona debitis officiis christianae Christianae \n dilectionis honoramus. quodsi post hanc admonitionem uel \n potius obsecrationem nostram in eo sibi perseuerandum esse \n putauerint, nihil aliud faciemus quam dolemus et gemimus. \n hoc nouerint, sufficit: si serui dei sunt, miserentur; si non \n miserentur, nolo quicquam grauius dicere. haec itaque omnia, \n in quibus loquacior fortasse fui, quam uellent occupationes \n et tuae et meae, si adprobus adprobas , fac innotescere fratribus et filiis \n nostris, propter quos mihi es hoc onus dignatus inponere; \n si autem aliquid retrahendum uel emendandum uidetur, rescriptis \n tuae beatitudinis nouerim.\n\n \n\n \n \n\n\n \n \n \n \n\n"},"edition":"Augustine Saint, Bishop of Hippo, De Opere Monachorum","original-urn":"urn:cts:latinLit:stoa0040.stoa055.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"de opere monachorum","urn":"urn:cts:latinLit:stoa0040.stoa055.opp-lat1-simple"}