{"text":{"retractationes":{"1":" \n Eo tempore librum de unico baptismo amicus quidam \n meus a nescio quo Donatista presbytero accepit indicante, quod \n Petilianus episcopus eorum Coustantiniensis eum scripserit. \n hunc ad me ille adtulit ac uehementer, ut ei responderem, \n rogauit. librum autem etiam meum, in quo respondi, eundem \n titulum habere uolui, hoc est de unico baptismo. \n \n \n \n","2":"\n In quo libro illud, quod dixi: Constantinum imperatorem \n Donatistis criminantibus ordinatorem Caeciliani Felicem \n Aptugnensem non negasse accnsationis accusationis locum, quamuis eos in \n Caecilianum fictis criminibus calumniosos fuisset expertus, \n in ordine temporum postea consideratum aliter inuentum est. \n nam prius memoratus imperator causam Felicis fecit audiri a \n proconsule, ubi legitur absolutus, et postea ipse Caecilianum \n cum accusatoribus eius auditum comperit innocentem, ubi \n eos expertus est in eius criminibus calumniosos. qui ordo \n temporum per consules declaratus multo uehementius in ea \n causa calumnias Donatistarum conuincit penitusque subuertit, \n quod alibi ostendimus. \n \n \n","3":"\n Hic liber sic incipit: Respondere aduersa sentientibus .\n\n \n\n \n \n \n \n \n \n \n\n"}},"edition":"S. Aurelius Augustinus, Liber de Unico Baptismo","original-urn":"urn:cts:latinLit:stoa0040.stoa063.opp-lat1","commit":"4b652849b44bb65850745ad94943186208ad49c2","author":"s. aurelius augustinus","meta":"section-section","credit":"Open Philology, Humboldt Chair of Digital Humanities ( https://github.com/OpenGreekAndLatin/csel-dev )","work":"liber de unico baptismo","urn":"urn:cts:latinLit:stoa0040.stoa063.opp-lat1-simple"}